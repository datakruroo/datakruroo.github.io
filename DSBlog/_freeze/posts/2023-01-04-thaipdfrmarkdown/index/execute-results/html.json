{
  "hash": "46ce7dc47d20a6dfc5fb841d07d60e6d",
  "result": {
    "markdown": "---\ntitle: \"สร้าง pdf document ภาษาไทยบน rmarkdown ด้วย thaipdf package\"\nauthor: \"ผศ.ดร.สิวะโชติ ศรีสุทธิยากร\"\ndate: \"2023-01-04\"\ncategories: [R markdown, R]\ntoc: true\n---\n\n\n![](https://lightbridge-ks.github.io/thaipdf/logo.png){fig-align=\"left\" width=\"20%\"}\n\n# thaipdf\n\nที่ผ่านมาการสร้างเอกสาร pdf ด้วย rmarkdown ผู้ใช้จำเป็นต้องตั้งค่าเอกสารหลายอย่างเพื่อให้สามารถแสดงผลภาษาไทยได้อย่างถูกต้อง ซึ่งเป็นอุปสรรคในการทำงานไม่น้อย โดยเฉพาะเวลาที่เร่งรีบ ปัจจุบันมีผู้พัฒนา package-thaipdf ซึ่งช่วยสร้างเอกสารแบบ pdf ภาษาไทยได้อย่างสะดวกมาก\n\n-   <https://lightbridge-ks.github.io/thaipdf/>\n\nการทำงานของ thaipdf คือจะสร้าง template เอกสารแบบ pdf ภาษาไทยมาให้ผู้ใช้ โดยอยู่ในรูปแบบของภาษา [R Markdown](https://rmarkdown.rstudio.com/) การใช้งาน package ดังกล่าวสามารถดำเนินการตามขั้นตอนต่อไปนี้\n\n## 1. ติดตั้ง package thaipdf\n\nดำเนินการดาวน์โหลดและติตตั้ง thaipdf โดยสามารถติดตั้งได้จากสองแหล่ง ได้แก่ CRAN และ GitHub (development version) โดยพิมพ์คำสั่งต่อไปนี้\n\n\n::: {.cell}\n\n```{.r .cell-code}\n## ในกรณีต้องการติดตั้งจาก CRAN\ninstall.packages(\"thaipdf\")\n\n## ในกรณีต้องการติดตั้ง development version จาก GitHub\ndevtools::install_github(\"Lightbridge-KS/thaipdf\")\n```\n:::\n\n\n## 2. ดาวน์โหลดและติดตั้ง XeLatex และ Latex package\n\npackage ทั้งสองจำเป็นสำหรับการสร้างเอกสาร pdf ภาษาไทยใน R Markdown โดยสามารถติดตั้งผ่าน package [tinytext](https://yihui.org/tinytex/) ได้ดังนี้\n\n\n::: {.cell}\n\n```{.r .cell-code}\n# CRAN version\ninstall.packages('tinytex')\n\n# install LaTeX PKG required by `thaipdf`\ntinytex::tlmgr_install(c(\n  \"fontspec\", \"ucharclasses\", \"polyglossia\"\n))\n```\n:::\n\n\nthaipdf ใช้ font ภาษาไทย [TH Sarabun New](https://www.f0nt.com/release/th-sarabun-new/) เป็นค่าเริ่มต้น ดังนั้นให้ผู้ใช้ติดตั้ง font ดังกล่าวบนเครื่องด้วยหากยังไม่มี\n\n## 3. การสร้างเอกสาร\n\nการสร้างเอกสาร pdf ภาษาไทยด้วย thaipdf ทำได้สองวิธีการ วิธีการแรกคือการสร้างเอกสาร R Markdown และเลือกใช้ template \"Thai PDF R Markdown\" จาก visual menu โดยคลิกเลือกจาก New File --\\> R Markdown --\\> From Template ดังตัวอย่างในรูปด้านล่าง\n\n![](images/image-1252675226.png){width=\"50%\"}\n\nถ้าดูดี ๆ จะเห็นว่ามี template สำหรับ bookdown ด้วย ดังนั้นผู้ใช้สามารถเขียนหนังสือหรือ thesis ในรูปแบบ pdf ภาษาไทยได้ โดยใช้ feature ต่าง ๆ ของ R Bookdown ได้ด้วย\n\nเมื่อเลือกและกดปุ่ม OK จะได้เอกสาร R Markdown ที่ได้รับการกำหนด template ให้พร้อมสำหรับการใช้ภาษาไทยดังรูปด้านล่าง template ดังกล่าวยังมีเนื้อหาตัวอย่างที่สอนการใช้ภาษา R Markdown เพื่อสร้างเอกสาร เช่น การกำหนดหัวข้อ การสร้าง hyperlink การสร้างและใช้งาน code chunk การเขียนสมการทางคณิตศาสตร์ เป็นต้น สำหรับผู้ที่คุ้นเคยกับการใช้ R markdown อาจไม่ต้องสนใจเนื้อหาส่วนนี้ก็ได้ ให้ลบและเขียนเอกสารของตนเองได้ตามต้องการ\n\n![](images/image-1674222349.png){width=\"50%\"}\n\nวิธีการที่สองคือการสร้าง template ด้วยการเขียน syntax วิธีการนี้มีจุดเด่นคือผู้ใช้สามารถกำหนดอาร์กิวเมนท์เพื่อตั้งค่า template ของเอกสาร เช่น การกำหนดรูปแบบอักษร (font) หรือ ระยะห่างระหว่างบรรทัด (line spacing) ได้ตั้งแต่ก่อนเริ่มสร้างเอกสาร thaipdf version ที่รีวิวอยู่นี้เป็น version 0.1.2.9000 จะมีฟังก์ชันที่สามารถใช้สร้างเอกสารได้ 2 ตัวได้แก่\n\n-   `thaipdf_document()` สำหรับสร้างเอกสาร pdf ฟังก์ชันนี้เป็น wrapper ของฟังก์ชัน `pdf_document()` ของ R Markdown\n\n-   `thaipdf_book()` สำหรับสร้างเอกสารแบบ bookdown ซึ่งเป็น wrapper ของฟังก์ชัน `pdf_book()` ของ package bookdown\n\nwrapper ฟังก์ชันทั้งสองจะช่วยอำนวยความสะดวกในการตั้งค่าเอกสาร pdf ภาษาไทย และจะส่งค่าของอาร์กิวเมนท์ต่าง ๆ ไปยังฟังก์ชันต้นฉบับคือ `pdf_document()` หรือ `pdf_book()` ดังกล่าว ดังนั้นผู้ใช้สามารถกำหนดอาร์กิวเมนท์ของฟังก์ชันต้นฉบับใน `thaipdf_document()` และ `thaipdf_book()` ได้เลย (ยกเว้น `latex_engine` และ `includes`)\n\nตัวอย่างต่อไปนี้แสดงการเขียนคำสั่งเพื่อสร้าง template R Markdown document สำหรับสร้างเอกสาร pdf ภาษาไทย\n\n\n::: {.cell}\n\n```{.r .cell-code}\n# generate thaipdf template\nthaipdf::thaipdf_document(thai_font = \"TH Sarabun New\", line_spacing = 1.5,\n                          toc = TRUE, toc_depth = 3)\n```\n:::\n\n\nฟังก์ชัน `thaipdf_document()` จะสร้าง template เอกสาร R Markdown เหมือนกับการคลิกเลือก template จากเมนูในข้างต้น จากคำสั่งในตัวอย่างข้างต้นอาร์กิวเมนท์ `thai_font` ใช้สำหรับกำหนดรูปแบบตัวอักษร ส่วน `toc` และ `toc_depth` เป็นอาร์กิวเมนท์ที่กำหนดให้เอกสารมีสารบัญที่มีความลึกของหัวข้อในสารบัญถึง Header3\n\nเมื่อพิมพ์เนื้อหาตามต้องการแล้วผู้ใช้สามารถ generate เอกสารดังกล่าวให้เป็น pdf file ได้โดยกดที่ปุ่ม `Knit` หรือใช้คีย์ลัด cmd/ctr + shift + K ซึ่งจะได้เอกสาร pdf ที่มีการจัด template เป็นดังนี้\n\n![](images/image-317892982.png)\n\n## 4. การปรับแต่งเอกสาร\n\nเมื่อสร้างเอกสารแล้วเอกสาร R Markdown หรือ Bookdown จะมีส่วนหัวที่เรียกว่า YAML header ใช้กำหนด template ของเอกสารตามอาร์กิวเมนท์ที่ระบุไว้ตอนสร้าง template นอกจากนี้ผู้ใช้ยังสามารถเขียนกำหนดเพิ่มเติมได้ตามความต้องการผ่าน [pandoc variable](https://pandoc.org/MANUAL.html#variables-for-latex) ดังตัวอย่างต่อไปนี้\n\n\n::: {.cell}\n\n```{.r .cell-code}\n---\ntitle: \"R Markdown ภาษาไทย\"\nauthor: \"`thaipdf` package\"\noutput: \n  thaipdf::thaipdf_book:\n    thai_font: \"TH Sarabun New\"\n    line_spacing: 1.5\n    toc: true # table of content\n    toc_depth: 3 \n    keep_tex: false # \"true\" to keep intermediate LaTeX\nfontsize: 14pt\nmainfont: \"TH Sarabun New\"\nmonofont: \"Menlo\"\n# Color provided by LaTeX \"xcolor\" package\nlinkcolor: BrickRed \nurlcolor: NavyBlue\n---\n```\n:::\n\n\n## 5. Quarto document\n\n![](images/image-1117935718.png)\n\n[Quarto](https://quarto.org/) เป็น R Markdown ใน generation ใหม่ โดยหลัก ๆ Quarto ถูกวางไว้ให้เป็นระบบ open source สำหรับเผยแพร่เอกสารงานวิจัยทางวิชาการด้วยภาษา Markdown (scientific markdown publishing system) ความสามารถของ Quarto มีดังนี้\n\n-   สร้าง dynamic content ด้วยภาษา Python, R, Julia และ Observable JS\n\n-   รองรับการเขียนโค้ดทั้งในรูปแบบ Markdown (.md), R Markdown (.rmd), Jupyter notebook (.ipynb) นอกจากนี้ quarto ยังมีไฟล์ markdown ของตัวเองเรียกว่า quarto Markdown (.qmd)\n\n-   สามารถสร้างเอกสารได้หลากหลายประเภทในทำนองเดียวกับ R Markdown ทั้งเอกสารวิชาการ รายงาน เอกสารนำเสนอผลงาน เว็ปไซต์ บล็อก หนังสือ โดยสามารถเผยแพร่ได้หลายลักษณะทั้ง HTML, PDF, MS Word, ePub เป็นต้น\n\n-   จุดเด่นอีกหนึ่งอย่างคือเป็นเอกสารที่สามารถดำเนินงานทางด้านสถิติวิทยาการข้อมูล และทางคณิตศาสตร์ ไปพร้อมกับการเขียนเอกสาร ซึ่งเป็น concept ของ reproducible report\n\nโดยปกติ Quarto สามารถ generate เอกสารภาษาไทยทั้งในรูปแบบ HTML และ MS Word ได้โดยไม่ต้องกำหนดค่าอะไรเพิ่มเติม แต่จะมีปัญหากับเอกสาร pdf ภาษาไทย หัวข้อนี้จึงจะกล่าวถึงการใช้ Quarto เพื่อสร้างเอกสาร pdf ภาษาไทย\n\n\\-\\-- coming soon\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}