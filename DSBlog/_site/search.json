[
  {
    "objectID": "posts/2023-01-03-ML-WhatIsML.qmd/index.html",
    "href": "posts/2023-01-03-ML-WhatIsML.qmd/index.html",
    "title": "What’s Machine Learning?",
    "section": "",
    "text": "บทความนี้จะกล่าวถึงมโนทัศน์เบื้องต้นของการเรียนรู้ของเครื่อง (machine learning: ML) รายละเอียดมีดังนี้"
  },
  {
    "objectID": "posts/2023-01-03-ML-WhatIsML.qmd/index.html#supervised-learning",
    "href": "posts/2023-01-03-ML-WhatIsML.qmd/index.html#supervised-learning",
    "title": "What’s Machine Learning?",
    "section": "Supervised Learning",
    "text": "Supervised Learning\nSupervised learning เป็นการเรียนรู้ของเครื่องที่มีวัตถุประสงค์เพื่อพัฒนาโมเดลหรืออัลกอริทึมที่มีความสามารถในการทำนายค่าของตัวแปรตามของหน่วยข้อมูลที่สนใจด้วยข้อมูลของตัวแปรอิสระของหน่วยข้อมูลนั้น หากกล่าวให้เฉพาะเจาะจงขึ้น supervised learning เป็นกลุ่มของอัลกอริทึมที่จะเรียนรู้รูปแบบความสัมพันธ์ระหว่างตัวแปรอิสระกับตัวแปรตาม และใช้รูปแบบความสัมพันธ์ที่เรียนรู้จากข้อมูลในอดีตนี้ในการทำนายข้อมูลที่ไม่ทราบค่าที่จะเกิดขึ้นในอนาคต เช่น ผู้พัฒนาคอสเรียนออนไลน์ใช้ supervised learning เพื่อทำนายผลการเรียนของนักเรียน หรือแนวโน้มการ drop out ของนักเรียนในคอสเรียน โดยอิงจากพฤติกรรมการเรียนที่แสดงในระบบการเรียนรู้ออนไลน์\nในเชิงเทคนิคเรียกชุดข้อมูลที่นำมาให้อัลกอริทึมเรียนรู้ว่า ชุดข้อมูลฝึกหัด (training dataset) และผลผลิตที่ได้จากการเรียนรู้ของอัลกอริทึมคือ โมเดลทำนาย (predictive model) ที่จะใช้เป็นเครื่องมือสำหรับทำนาย ผลลัพธ์ที่ได้จากการทำนายเรียกว่า ค่าทำนาย (predicted value) ทั้งนี้ค่าทำนายสามารถเป็นไปได้ทั้งตัวเลข และคุณลักษณะหรือประเภทของหน่วยข้อมูล รูปต่อไปนี้แสดงความสัมพันธ์ระหว่าง ชุดข้อมูลฝึกหัด อัลกอริทึม และโมเดลทำนาย\n\n\n\nhttps://3.bp.blogspot.com/-occLtedKtRw/W8RVv5QyIlI/AAAAAAAAEBg/fdvwBPGxdfQ1izWa_l95-SW4kgYSMgAsgCLcBGAs/s1600/machine-learning-training-scoring.PNG\n\n\nและรูปต่อไปนี้แสดงความสัมพันธ์ระหว่างชุดข้อมูลในอนาคต (หรือ new data) กับโมเดลทำนาย และค่าทำนาย\n\n\n\nhttps://3.bp.blogspot.com/-occLtedKtRw/W8RVv5QyIlI/AAAAAAAAEBg/fdvwBPGxdfQ1izWa_l95-SW4kgYSMgAsgCLcBGAs/s1600/machine-learning-training-scoring.PNG\n\n\nจากที่กล่าวในข้างต้นจะเห็นว่าหากผู้วิเคราะห์จะใช้ supervised learning สิ่งสำคัญที่จำเป็นจะต้องมีก่อนการดำเนินงานในขั้นตอนอื่น ๆ คือ ชุดข้อมุลฝึกหัด การได้มาซึ่งชุดข้อมูลนี้อาจจะต้องเริ่มจากการวิเคราะห์งานว่ามีตัวแปรตามอะไรบ้าง และตัวแปรอิสระที่จะสามารถทำนายตัวแปรตามดังกล่าวได้นั้นควรมีตัวแปรใดบ้าง\nประเด็นถัดมาคือแหล่งข้อมูล หลายกรณีผู้วิเคราะห์สามารถเก็บรวบรวมข้อมูลได้ทั้งการเก็บรวบรวมข้อมูลเอง และการเก็บรวบรวมจากแหล่งข้อมูลทุติยภูมิไม่ว่าจะเป็นฐานข้อมูลที่เกี่ยวข้อง log file หรือการเก็บเกี่ยวข้อมูลจาก website ซึ่งการเก็บรวบรวมข้อมูลในลักษณะนี้บ่อยครั้งที่ผู้วิเคราะห์จำเป็นต้องดำเนินการกำหนด label ของตัวแปรตามเองด้วย ยกตัวอย่างเช่น การพัฒนาโมเดลเพื่อจำแนกอารมณ์ความรู้สึกจากใบหน้าของนักเรียนในชั้นเรียนออนไลน์ ในกรณีนี้ชุดข้อมูลฝึกหัดคือรูปภาพใบหน้าของนักเรียนจำนวนหนึ่งที่มีการแสดงอารมณ์หรือความรู้สึกที่หลากหลาย ซึ่งผู้วิเคราะห์จะต้องกำหนด label ให้กับใบหน้าในรูปแบบต่าง ๆ เองว่าการแสดงสีหน้าในแต่ละแบบนั้นหมายถึงความรู้สึกแบบใดตามขอบเขตของการดำเนินงาน\n\n\n\nhttps://analyticsindiamag.com/face-emotion-recognizer-in-6-lines-of-code/\n\n\nประเด็นที่เหลือเป็นเรื่องของอัลกอริทึมที่จะใช้ในการเรียนรู้ข้อมูล โดยปกติแล้วอัลกอริทึมแต่ละตัวจะมีจุดเด่นและข้อจำกัดที่แตกต่างกัน ส่งผลให้ประสิทธิภาพในการทำนายแตกต่างกันไปตามแต่ละสถานการณ์ การพัฒนาโมเดลทำนายจึงอาจต้องทดลองใช้อัลกอริทึมมากกว่าหนึ่งตัว และเรียนรู้ของอัลกอริทึมแต่ละตัวมักต้องเป็นกระบวนการทวนซ้ำ เพื่อที่จะสามารถปรับแต่งค่าพารามิเตอร์ของอัลกอริทึมให้เหมาะสม เพื่อให้อัลกริทึมดังกล่าวสามารถเรียนรู้ข้อมูลได้อย่างมีประสิทธิภาพสูงสุด ตัวอย่างอัลกอริทึมในกลุ่ม supervised learning เช่น regression, K-NN, decision tree, random forest, support vector machine หรือ neural network เป็นต้น"
  },
  {
    "objectID": "posts/2023-01-03-ML-WhatIsML.qmd/index.html#unsupervised-learning",
    "href": "posts/2023-01-03-ML-WhatIsML.qmd/index.html#unsupervised-learning",
    "title": "What’s Machine Learning?",
    "section": "Unsupervised Learning",
    "text": "Unsupervised Learning"
  },
  {
    "objectID": "posts/2023-01-06-github/index.html#version-control",
    "href": "posts/2023-01-06-github/index.html#version-control",
    "title": "What’s GitHub?",
    "section": "Version control",
    "text": "Version control\nversion control เป็นโปรแกรม/ระบบที่ช่วยผู้ใช้ในการจัดเก็บและติดตามการเปลี่ยนแปลงที่เกิดขึ้นกับไฟล์งานของโปรเจคซึ่งจะมีเพียงไฟล์งานเดียวหรือมากกว่าหนึ่งไฟล์งานก็ได้ จุดเด่นของระบบนี้คือผู้ใช้สามารถเรียกดูไฟล์งาน version ใดกลับมาดูเมื่อไหร่ก็ได้ โดยปกติ version control มักใช้กันอย่างแพร่หลายในสายงานโปรแกรมเมอร์ หรือทางวิทยาการข้อมูล แต่จริง ๆ ในทางปฏิบัติแล้ว version control สามารถใช้กับไฟล์ชนิดใดก็ได้ไม่ว่าจะเป็นสายงานนักวิจัย นักวิเคราะห์หรือพนักงาน office ที่ต้องทำงานเกี่ยวกับไฟล์เอกสารจำนวนมาก และมีการเปลี่ยนแปลงแก้ไขบ่อยครั้งและหลายครั้งไฟล์งาน version ล่าสุดไม่ใช่ไฟล์ที่จะถูกนำไปใช้งานจริง version control ช่วยให้ผู้ใช้สามารถย้อนกลับไปเรียกดูและใช้ version ของไฟล์งานที่ต้องการได้"
  },
  {
    "objectID": "posts/2023-01-06-github/index.html#การใชงาน-github",
    "href": "posts/2023-01-06-github/index.html#การใชงาน-github",
    "title": "What’s GitHub?",
    "section": "การใช้งาน GitHub",
    "text": "การใช้งาน GitHub\n\nเก็บไฟล์งานของโปรเจค\nติดตามหรือตรวจสอบ version ของไฟล์งานย้อนหลัง (version control)\nใช้สนับสนุนงานทำงานหรือโปรเจคที่ต้องใช้การร่วมมือร่วมพลังกันกับคนในทีม\nใช้เป็น showcase หรือ resume เพื่อแสดงผลงานและทักษะความสามารถ\nGitHub เป็นเหมือนตลาดของ Open-source projects ที่ผู้ใช้สามารถเข้าถึง source code ของโปรเจคต่าง ๆ เพื่อใช้ในการศึกษา ตลอดจนนำมาประยุกต์ใช้หรือต่อยอดเพื่อพัฒนางานของตนเองได้"
  },
  {
    "objectID": "posts/2023-01-06-github/index.html#github-vs-git",
    "href": "posts/2023-01-06-github/index.html#github-vs-git",
    "title": "What’s GitHub?",
    "section": "GitHub vs Git",
    "text": "GitHub vs Git\nก่อนที่จะกล่าวถึงการใช้งาน GitHub ผู้อ่านควรรู้จัก Git และความเหมือน/แตกต่างระหว่าง GitHub และ Git เสียก่อน รายละเอียดมีดังนี้\n\n\n\n\n\n\n\nGitHub\nGit\n\n\n\n\nเป็น version control software ที่พัฒนาต่อยอดจาก Git และใช้งานจะใช้งานบน cloud จุดนี้ทำให้ GitHub สามารถใช้งานร่วมกันเป็นทีมได้อย่างสะดวก\nเป็น version control software ใช้งานบนเครื่องคอมพิวเตอร์ของผู้ใช้\n\n\nใช้งานผ่าน web application/ desktop application ที่พัฒนาต่อยอดจาก Git กล่าวคือเราไม่สามารถใช้งาน GitHub ได้โดยปราศจาก Git\nผู้ใช้สามารถใช้ git ได้โดยเป็นอิสระจาก GitHub หรือ cloud hosting platform อื่น ๆ\n\n\nการใช้งานมีทั้ง visual menu และ code-based มีการออกแบบการใช้งานที่ง่ายต่อการบริหารจัดการ\nการใช้งานเป็นลักษณะ code-based ซึ่งทำให้เหมาะสำหรับ developer ที่ถนัดการเขียน code แต่สำหรับบุคคลทั่วไปอาจใช้งานได้ยาก\n\n\nเนื่องจาก GitHub เก็บบันทึกไฟล์ version ต่าง ๆ ไว้บน cloud สมาชิกภายในทีมจึงสามารถเข้าถึงไฟล์ดังกล่าวได้โดยง่าย\nเนื่องจาก Git เป็นโปรแกรมที่ติดตั้งบนเครื่องคอมพิวเตอร์ส่วนตัว การแชร์หรือให้สมาชิกคนอื่นเข้าถึงไฟล์ของโปรเจคจึงทำได้ยากกว่า\n\n\n\nรูปต่อไปนี้แสดงตัวอย่าง workflow การทำงานโปรเจคหนึ่งบน GitHub"
  },
  {
    "objectID": "posts/2023-01-06-github/index.html#สราง-github-repository",
    "href": "posts/2023-01-06-github/index.html#สราง-github-repository",
    "title": "What’s GitHub?",
    "section": "1. สร้าง GitHub repository",
    "text": "1. สร้าง GitHub repository\nผู้ใช้จำเป็นต้องมี GitHub account ก่อน จากนั้นคลิกที่ปุ่ม  เพื่อสร้าง repository ใหม่สำหรับเก็บไฟล์งานใน R project เมื่อสร้างเสร็จแล้วจะได้ repository ดังรูป"
  },
  {
    "objectID": "posts/2023-01-06-github/index.html#สราง-project-ทเชอมตอกบ-github-ใน-rstudio",
    "href": "posts/2023-01-06-github/index.html#สราง-project-ทเชอมตอกบ-github-ใน-rstudio",
    "title": "What’s GitHub?",
    "section": "2. สร้าง project ที่เชื่อมต่อกับ GitHub ใน Rstudio",
    "text": "2. สร้าง project ที่เชื่อมต่อกับ GitHub ใน Rstudio\n\nเลือก New Project…\nในหน้าต่าง Create Project ให้เลือก Version Control\nเลือก Git เป็น version control ที่จะใช้ใน project\nในหน้าต่าง Clone Git Repositoty (ดังรูปด้านล่าง) ให้ใส่ URL ของ repository ที่ได้สร้างเอาไว้ก่อนหน้าในขั้นตอนที่ 1 กำหนดชื่อของ project และกำหนดที่เก็บไฟล์งานของ project บนเครื่องคอมพิวเตอร์ของเรา จากนั้นกด Create Project\n\n\n\n\n\n\n\nผลลัพธ์ที่ได้คือผู้ใช้จะมี R project ที่เชื่อมต่อกับ GitHub repository ที่ได้สร้างไว้ในขั้นตอนที่ 1 โดยหากสังเกตใน folder ของ R project จะพบว่ามี file ที่ถูกดาวน์โหลดจาก repositoty ลงมาใน R project ได้แก่ README.md นอกจากนี้ยังมีไฟล์ .gitgnore ที่ใช้บันทึกและติดตามการเปลี่ยนของไฟล์ภายใน project ผู้ใช้สามารถดำเนินการทำงานบน project นี้ได้ตามปกติ\nเมื่อผู้ใช้ทำงานเสร็จและต้องการที่จะบันทึก project ขึ้นไปบน GitHub repository ที่เชื่อมต่อไว้ตั้งแต่ตอนแรกให้กดที่ปุ่ม  ที่อยู่ด้านซ้ายบนของ Rstudio จากนั้นเลือก Commit...ซึ่งจะได้หน้าต่าง Rstudio: Review Changes ที่แสดงการเปลี่ยนแปลงของไฟล์ต่าง ๆ ภายใน project ผู้ใช้จะสังเกตเห็นว่ามีการแสดงเปรียบเทียบความแตกต่างระหว่างไฟล์ใน version เก่าและใหม่ที่ โดยจะมีการทำ highlight บริเวณ code ที่มีการเปลี่ยนแปลงเอาไว้ภายในแต่ละไฟล์ หากไม่ได้มีประเด็นอะไรให้ select all ไฟล์ทั้งหมดในหน้าต่าง แล้วกดติ้กเครื่องหมายถูกทั้งหมด\nในหน้าต่าง Commit message ให้ผู้ใช้เขียนคำอธิบายของ version นี้สั้น ๆ จากนั้นกดปุ่ม Commit\n\n\n\nกดปิดหน้าต่าง Git Commit และกดปุ่ม Push เพื่อ upload ไฟล์ทั้งหมดขึ้นไปเก็บไว้บน GitHub จากนั้นกดปิดหน้าต่าง Git Push"
  },
  {
    "objectID": "posts/2023-01-06-github/index.html#การสราง-access-token-สำหรบ-github",
    "href": "posts/2023-01-06-github/index.html#การสราง-access-token-สำหรบ-github",
    "title": "What’s GitHub?",
    "section": "3. การสร้าง access token สำหรับ GitHub",
    "text": "3. การสร้าง access token สำหรับ GitHub\nการที่จะ push ไฟล์ต่าง ๆ ของ project ขึ้นไปบน repository ของ GitHub ในปัจจุบันไม่สามารถใช้ usename และ password ของ GitHub ได้เหมือนสมัยก่อน แต่จะต้องใช้ usename คู่กับ personal access token ที่ต้อง generate จาก GitHub นโยบายนี้เริ่มใช้เมื่อประมาณเดือนสิงหาคม 2021 ด้วยเหตุผลด้านความปลอดภัยของผู้ใช้ token ดังกล่าวจะมีอายุการใช้งานตามที่ผู้ใช้กำหนด การ generate token สามารถดำเนินการเอกสารอ้างอิงนี้ https://docs.github.com/en/authentication/keeping-your-account-and-data-secure/creating-a-personal-access-token#creating-a-personal-access-token-classic"
  },
  {
    "objectID": "posts/2023-01-07-tidymodels/index.html",
    "href": "posts/2023-01-07-tidymodels/index.html",
    "title": "Introduction to tidymodels (part I)",
    "section": "",
    "text": "อ้างอิง\nการเรียนรู้ของเครื่อง (ML) เป็นศาสตร์ย่อยแขนงหนึ่งภายใต้ศาสตร์ทางด้านสถิติและวิทยาการข้อมูล ซึ่งเกี่ยวข้องกับการใช้อัลกอริทึม (algorithms) ในการเรียนรู้/ค้นหาความรู้จากข้อมูล แล้วนำความรู้ที่ได้มาใช้งานตั้งแต่การบรรยายสภาพของข้อมูล (descriptive) การวินิจฉัย (diagnostic) เพื่อหาสาเหตุหรือปัจจัยที่ก่อให้เกิดผลลัพธ์ที่สนใจ การทำนาย (predictive) เพื่อสร้างโมเดลที่เรียนรู้ความสัมพันธ์ในข้อมูลเพื่อทำนายผลลัพธ์ของตัวแปรที่สนใจ ผลลัพธ์ที่ได้จากการทำนายนี้สามารถนำมาโมเดลเพื่อช่วยวางแผน/ตัดสินใจ (prescriptive) ดำเนินการเพื่อนำไปสู่ผลลัพธ์ที่คาดหวัง\nตัวอย่างการประยุกต์ใช้ ML ทางการศึกษา\nบทเรียนนี้จะกล่าวถึงการใช้โปรแกรม R เพื่อพัฒนาโมเดลการเรียนรู้ของเครื่องในกลุ่มของ supervised learning model วัตถุประสงค์หลักของการนำโมเดลในกลุ่มนี้ไปใช้คือการทำนายค่าสังเกตของตัวแปรตามที่ไม่ทราบค่า ด้วยข้อมูลที่ทราบค่าของตัวแปรอิสระ อย่างไรก็ตามก่อนที่จะมีโมเดลไปใช้ทำนายค่าสังเกตของตัวแปรตามได้นั้น ต้องมีการพัฒนาโมเดลทำนายดังกล่าวก่อน ขั้นตอนในการพัฒนาโมเดลทำนายอย่างคร่าว ๆ คือ ผู้วิเคราะห์จะต้องทำการเก็บรวบรวมข้อมูลของตัวแปรตามกับตัวแปรอิสระจากกลุ่มเป้าหมายหรือประชากรที่สนใจ จากนั้นนำข้อมูลดังกล่าวมาสอนให้โมเดลหรืออัลกอริทึมในกลุ่มของ supervised learning เช่น linear regression, logistic regression, K-NN, decision tree, random forest หรือ neural network ได้เรียนรู้รูปแบบความสัมพันธ์ระหว่างตัวแปรตามกับตัวแปรอิสระดังกล่าวก่อน จากนั้นจึงนำโมเดลทำนายที่ผ่านการพัฒนาแล้วไปใช้งาน"
  },
  {
    "objectID": "posts/2023-01-07-tidymodels/index.html#ชดขอมล-mpg",
    "href": "posts/2023-01-07-tidymodels/index.html#ชดขอมล-mpg",
    "title": "Introduction to tidymodels (part I)",
    "section": "ชุดข้อมูล mpg",
    "text": "ชุดข้อมูล mpg\nชุดข้อมูลที่ใช้เป็นตัวอย่างจะใช้ dataset mpg ของ R ซึ่งถูกติดต้ังมาพร้อมกับการติดตั้งโปรแกรม R อยู่แล้ว ผู้วิเคราะห์สามารถเรียกดูข้อมูลภายใต้ชุดข้อมูล mpg ได้โดยพิมพ์คำสั่งต่อไปนี้\n\nhead(mpg)\n\n# A tibble: 6 × 11\n  manufacturer model displ  year   cyl trans      drv     cty   hwy fl    class \n  <chr>        <chr> <dbl> <int> <int> <chr>      <chr> <int> <int> <chr> <chr> \n1 audi         a4      1.8  1999     4 auto(l5)   f        18    29 p     compa…\n2 audi         a4      1.8  1999     4 manual(m5) f        21    29 p     compa…\n3 audi         a4      2    2008     4 manual(m6) f        20    31 p     compa…\n4 audi         a4      2    2008     4 auto(av)   f        21    30 p     compa…\n5 audi         a4      2.8  1999     6 auto(l5)   f        16    26 p     compa…\n6 audi         a4      2.8  1999     6 manual(m5) f        18    26 p     compa…\n\nglimpse(mpg)\n\nRows: 234\nColumns: 11\n$ manufacturer <chr> \"audi\", \"audi\", \"audi\", \"audi\", \"audi\", \"audi\", \"audi\", \"…\n$ model        <chr> \"a4\", \"a4\", \"a4\", \"a4\", \"a4\", \"a4\", \"a4\", \"a4 quattro\", \"…\n$ displ        <dbl> 1.8, 1.8, 2.0, 2.0, 2.8, 2.8, 3.1, 1.8, 1.8, 2.0, 2.0, 2.…\n$ year         <int> 1999, 1999, 2008, 2008, 1999, 1999, 2008, 1999, 1999, 200…\n$ cyl          <int> 4, 4, 4, 4, 6, 6, 6, 4, 4, 4, 4, 6, 6, 6, 6, 6, 6, 8, 8, …\n$ trans        <chr> \"auto(l5)\", \"manual(m5)\", \"manual(m6)\", \"auto(av)\", \"auto…\n$ drv          <chr> \"f\", \"f\", \"f\", \"f\", \"f\", \"f\", \"f\", \"4\", \"4\", \"4\", \"4\", \"4…\n$ cty          <int> 18, 21, 20, 21, 16, 18, 18, 18, 16, 20, 19, 15, 17, 17, 1…\n$ hwy          <int> 29, 29, 31, 30, 26, 26, 27, 26, 25, 28, 27, 25, 25, 25, 2…\n$ fl           <chr> \"p\", \"p\", \"p\", \"p\", \"p\", \"p\", \"p\", \"p\", \"p\", \"p\", \"p\", \"p…\n$ class        <chr> \"compact\", \"compact\", \"compact\", \"compact\", \"compact\", \"c…\n\n\nจากผลการสำรวจข้างต้นจะเห็นว่าชุดข้อมูล mpg ประกอบด้วยข้อมูลเกี่ยวกับรถยนต์ โดยมีตัวแปร (หรือ features) ทั้งหมด 11 ตัว และมีหน่วยข้อมูล (หรือ instance) จำนวน 234 หน่วยข้อมูล ในตัวอย่างนี้กำหนดให้ตัวแปรตามท่ีต้องการทำนายคือ hwy (highway fuel efficiency in miles per gallon) ซึ่งเป็นประสิทธิภาพในด้านการประหยัดพลังงานของรถยนต์แต่ละคัน"
  },
  {
    "objectID": "posts/2023-01-07-tidymodels/index.html#simple-random-sampling",
    "href": "posts/2023-01-07-tidymodels/index.html#simple-random-sampling",
    "title": "Introduction to tidymodels (part I)",
    "section": "Simple random sampling",
    "text": "Simple random sampling\nการแบ่งด้วย simple random sampling เป็นการแบ่งโดยสุ่มข้อมูลตามจำนวนที่กำหนดออกมาเป็นชุดข้อมูล training dataset หรือ test dataset โดยการสุ่มดังกล่าวมีข้อสมมุติว่าหน่วยข้อมูลทุกหน่อยในชุดข้อมูลต้นฉบับมีโอกาสที่จะถูกสุ่มขึ้นมาเท่ากันทั้งหมด การแบ่งข้อมูลด้วยวิธีการนี้ใน R สามารถทำได้หลายวิธี แต่ในบทความนี้จะใช้วิธีที่อยู่ภายใต้ framework ของ tidymodels โดยใช้ฟังก์ชัน initial_split()\nฟังก์ชันดังกล่าวใช้สำหรับสร้างกรอบการแบ่งข้อมูลด้วยการสุ่มอย่างง่าย ฟังก์ชันดังกล่าวมีอาร์กิวเมนท์ที่สำคัญได้แก่ data สำหรับระบุชุดข้อมูลแบบ data.frame ที่ต้องการแบ่ง และ prop ใช้ระบุสัดส่วนของ training dataset (เช่น 0.75, 0.8 เป็นต้น) เมื่อสร้างกรอบการแบ่งข้อมูลแล้วส่งผ่านผลลัพธ์ของ initial_split() ไปยังฟังก์ชัน training() และ testing() เพื่อสร้างชุดข้อมูล training และ test dataset ต่อไปนี้ ตัวอย่างด้านข้างแสดงการเขียนคำสั่งตามขั้นตอนการดำเนินงานดังที่กล่าวมา\n\nmpg_split1 <- initial_split(data = mpg, prop = 0.75)\nmpg_split1\n\n<Training/Testing/Total>\n<175/59/234>\n\n\nผลลัพธ์ในข้างต้นแสดงให้เห็นว่าฟังก์ชัน initial_split() สร้างกรอบการแบ่งข้อมูล โดยกำหนดให้ training dataset มีจำนวน 175 หน่วยข้อมูล และ test dataset มีจำนวน 59 หน่วยข้อมูล\n\ntrain_srs <- mpg_split1 %>% training()\ntest_srs <- mpg_split1 %>% testing()"
  },
  {
    "objectID": "posts/2023-01-07-tidymodels/index.html#stratified-random-sampling",
    "href": "posts/2023-01-07-tidymodels/index.html#stratified-random-sampling",
    "title": "Introduction to tidymodels (part I)",
    "section": "Stratified random sampling",
    "text": "Stratified random sampling\nวัตถุประสงค์หลักของการพัฒนา machine learning model คือการหาโมเดลที่สามารถทำนายตัวแปรตามได้อย่างมีประสิทธิภาพ ภายในชุดข้อมูล training และ test dataset จึงควรมีหน่วยข้อมูลที่มีค่าของตัวแปรตามครอบคลุมค่าที่เป็นไปได้ของตัวแปรตามทั้งหมด วิธีการสุ่มแบบชั้นภูมิเป็นวิธีการที่ถูกนำมาใช้เพื่อช่วยรับประกันว่าชุดข้อมูล training และ test จะมีหน่วยข้อมูลที่ครอบคลุมค่าที่เป็นไปได้ของตัวแปรตามได้ครบหรือใกล้เคียงกันมากที่สุด\nการแบ่งชุดข้อมูลด้วยการสุ่มแบบชั้นภูมิสามารถทำได้ด้วยฟังก์ชัน initial_split() เช่นเดียวกัน แต่จะต้องมีการระบุอาร์กิวเมนท์ strata เป็นตัวแปรเกณฑ์ที่จะใช้แบ่งชั้นภูมิซึ่งมักใช้เป็นตัวแปรตามของโมเดลด้วยเหตุผลดังที่กล่าวมาแล้ว นอกจากนี้ยังมีอาร์กิวเมนท์ breaks ที่ใช้ระบุจำนวนอันตรภาคชั้นที่จะใช้แบ่งชั้นภูมิของตัวแปรตามในกรณีที่ตัวแปรตามเป็นเชิงปริมาณ ค่าเริ่มต้นของอาร์กิวเมนท์นี้กำหนดให้ breaks = 4\nตัวอย่างต่อไปนี้แสดงการแบ่งชุดข้อมูล training และ test โดยใช้การสุ่มแบบชั้นภูมิ\n\nmpg_split2 <- initial_split(data = mpg, \n                           prop = 0.75,\n                           strata = \"hwy\",\n                           breaks = 8)\n\ntrain_str <- training(mpg_split2)\ntest_str <- testing(mpg_split2)\n\nรูปด้านล่างแสดงการเปรียบเทียบการแจกแจงของตัวแปรตามระหว่างชุดข้อมูลต้นฉบับ และชุดข้อมูล training และ test ที่แบ่งด้วยวิธีการสุ่มอย่างง่าย และสุ่มแบบชั้นภูมิ"
  },
  {
    "objectID": "posts/2023-01-07-tidymodels/index.html#การระบโมเดลดวย-parsnip",
    "href": "posts/2023-01-07-tidymodels/index.html#การระบโมเดลดวย-parsnip",
    "title": "Introduction to tidymodels (part I)",
    "section": "1. การระบุโมเดลด้วย parsnip",
    "text": "1. การระบุโมเดลด้วย parsnip\nการระบุโมเดลใน parsnip มีส่วนประกอบ 3 ส่วนที่จำเป็นได้แก่\n\nmodel type ที่จะใช้ เช่น linear regression, K-NN, decision tree หรืออื่น ๆ\nengine ที่จะใช้การประมวลผล\nmode ว่าการทำนายเป็นแบบ regression หรือ classification\n\nรายละเอียดว่าผู้วิเคราะห์สามารถกำหนด model type, engine และ mode แบบใดได้บ้างและต้องกำหนดอย่างไร สามารถศึกษาได้จาก https://www.tidymodels.org/find/parsnip/ รูปด้านล่างแสดงค้นหาสำหรับอัลกอริทึม linear regression\n\nจากผลการค้นหาข้างต้นจะเห็นว่าการ fit linear regression ด้วย parsnip สามารถทำได้ด้วย model type คือ linear_reg() เมื่อพิจารณาในคอลัมน์ engine จะเห็นว่าการ fit linear regression มี engine จำนวนมากที่สามารถใช้เพื่อประมาณค่าพารามิเตอร์ของโมเดลได้ engine ดังกล่าวจริง ๆ แล้วคือ package ต่าง ๆ ของ R ที่ใช้ประมวลผล mode type ที่เลือกไว้ได้ ผู้อ่านจะเห็นว่า model type แบบ linear_reg มี engine ที่สามารถใช้ประมวลผลได้จำนวนมาก ซึ่งมีความเหมือนและความแตกต่างกัน เนื้อหาส่วนนี้มีความละเอียดและลึกมาก จึงขอไม่กล่าวถึงในที่นี้\nในคู่มือข้างต้นยังมีเครื่องมือให้ค้นหาการกำหนดอาร์กิวเมนท์ของฟังก์ชัน model type ในข้างต้น จากรูปด้านล่างจะเห็นรายละเอียดในการกำหนดอาร์กิวเมนท์ของฟังก์ชัน linear_reg() เมื่อกำหนด engine ในลักษณะต่าง ๆ\n\nความหมายของการกำหนดอาร์กิวเมนท์แต่ละค่าสามารถศึกษาได้จากคู่มือของฟังก์ชัน linear_reg() ซึ่งสามารถกด hyperlink จากคู่มือข้างต้นเข้าไปศึกษาได้เลย (คู่มือ linear_reg())\nตัวอย่างต่อไปนี้แสดงการกำหนดโมเดลด้วย parsnip\n\nlm_model <- linear_reg() %>%        # model type\n              set_engine(\"lm\") %>%  # model engine\n              set_mode(\"regression\") # model mode"
  },
  {
    "objectID": "posts/2023-01-07-tidymodels/index.html#การประมวลผล",
    "href": "posts/2023-01-07-tidymodels/index.html#การประมวลผล",
    "title": "Introduction to tidymodels (part I)",
    "section": "2. การประมวลผล",
    "text": "2. การประมวลผล\nเมื่อกำหนดโมเดลแล้วขั้นตอนถัดไปคือการนำ model specification ดังกล่าวไปดำเนินการประมวลผล โดยส่งผ่าน model specification ดังกล่าวไปยังฟังก์ชัน fit() ซึ่งมีอาร์กิวเมนท์สำคัญ 2 ตัวได้แก่ model formula และ training dataset\nการเขียน model formula จะเขียนอยู่ในรูปของ y ~ x1+x2+x3+… โดยที่ y คือตัวแปรตาม ส่วน x1, x2, x3 ,… คือตัวแปรอิสระภายในชุดข้อมูลฝึกหัด และสัญลักษณ์ ~ หมายความว่า “regress on” ตัวอย่างต่อไปนี้แสดงการส่งผ่าน model specification lm_model ในข้างต้นไปประมวลผล\n\nfit_lm <- lm_model %>%\n            fit(hwy ~ cty,  # model formula\n                data = train_str) # training dataset"
  },
  {
    "objectID": "posts/2023-01-07-tidymodels/index.html#การเรยกดคาประมาณพารามเตอร-trained-model",
    "href": "posts/2023-01-07-tidymodels/index.html#การเรยกดคาประมาณพารามเตอร-trained-model",
    "title": "Introduction to tidymodels (part I)",
    "section": "3. การเรียกดูค่าประมาณพารามิเตอร์ (trained model)",
    "text": "3. การเรียกดูค่าประมาณพารามิเตอร์ (trained model)\nจริง ๆ ผู้วิเคราะห์อาจพิมพ์ชื่อของตัวแปรที่เก็บผลลัพธ์จากการประมวลผลในข้อ 2. โดยตรงก็ได้ เช่น\n\nfit_lm\n\nparsnip model object\n\n\nCall:\nstats::lm(formula = hwy ~ cty, data = data)\n\nCoefficients:\n(Intercept)          cty  \n      1.039        1.329  \n\n\nอย่างไรก็ตาม tidymodels มีฟังก์ชัน tidy() ซึ่งช่วยสร้างตารางสรุปผลลัพธ์จากการประมาณค่าพารามิเตอร์หรือการเรียนรู้ของโมเดลทำนายที่ใช้ให้อยู่ในรูปแบบเดียวกัน ดังนี้\n\ntidy(fit_lm)\n\n# A tibble: 2 × 5\n  term        estimate std.error statistic  p.value\n  <chr>          <dbl>     <dbl>     <dbl>    <dbl>\n1 (Intercept)     1.04    0.513       2.03 4.42e- 2\n2 cty             1.33    0.0295     45.1  1.82e-96\n\n\nผลลัพธ์ในข้างต้นจะเห็นว่าฟังก์ชัน tidy() ได้ดึง output ต่าง ๆ ที่เกี่ยวข้องกับค่าพารามิเตอร์ในโมเดลทำนายออกมาแล้วนำเสนอในรูปแบบตาราง ในกรณีของ linear regression ผลลัพธ์ที่นำเสนอประกอบด้วย ค่าประมาณพารามิเตอร์ของจุดตัดแกน และความชัน และค่าสถิติของค่าประมาณทั้งสองได้แก่ ค่าคลาดเคลื่อนมาตรฐาน ค่าสถิติที และ p-value\nหมายเหตุ : ตารางสรุปที่ได้จาก tidy() ข้างต้นเป็นตารางประเภท tibble ใน R"
  },
  {
    "objectID": "posts/2023-01-07-tidymodels/index.html#การทำนาย-prediction",
    "href": "posts/2023-01-07-tidymodels/index.html#การทำนาย-prediction",
    "title": "Introduction to tidymodels (part I)",
    "section": "4. การทำนาย (prediction)",
    "text": "4. การทำนาย (prediction)\nการนำโมเดลที่ผ่านการ train เรียบร้อยแล้วไปใช้ทำนายสามารถทำได้โดยส่งผ่านโมเดลดังกล่าวซึ่งในที่นี้คือ fit_lm ไปยังฟังก์ชัน predict() ที่มีอาร์กิวเมนท์สำคัญคือ new_data ที่ใช้สำหรับระบุชุดข้อมูลทดสอบ (test data) หรือชุดข้อมูลใหม่ที่มีหน่วยข้อมูลที่ต้องการให้โมเดลทำนาย ตัวอย่างต่อไปนี้แสดงการทำนายค่าสังเกตใน test_str ด้วยโมเดล fit_lm\n\nhwy_pred <- fit_lm %>%\n              predict(new_data = test_str)\nhwy_pred\n\n# A tibble: 62 × 1\n   .pred\n   <dbl>\n 1  21.0\n 2  18.3\n 3  17.0\n 4  22.3\n 5  21.0\n 6  15.7\n 7  30.3\n 8  25.0\n 9  23.6\n10  25.0\n# … with 52 more rows\n\n\nผลลัพธ์ที่ได้จากการทำนายจะเป็นตารางแบบ tibble ที่แต่ละ row คือค่าทำนายของหน่วยข้อมูลใน row เดียวกันกับใน test_str"
  },
  {
    "objectID": "posts/2023-01-07-tidymodels/index.html#การประเมนความคลาดเคลอนในการทำนาย",
    "href": "posts/2023-01-07-tidymodels/index.html#การประเมนความคลาดเคลอนในการทำนาย",
    "title": "Introduction to tidymodels (part I)",
    "section": "5. การประเมินความคลาดเคลื่อนในการทำนาย",
    "text": "5. การประเมินความคลาดเคลื่อนในการทำนาย\nความคลาดเคลื่อนในการทำนายเป็นความแตกต่างระหว่างค่าทำนายกับค่าจริงในชุดข้อมูลทดสอบ ดังนั้นเมื่อได้ค่าทำนายในข้นตอนที่ 4. มาแล้ว ผู้วิเคราะห์ส่วนใหญ่มักรวม column ของค่าทำนายดังกล่าว เข้าไปเป็น column หนึ่งภายใต้ชุดข้อมูลทดสอบ การดำเนินการดังกล่าวสามารถทำได้หลายวิธีการ ในตัวอย่างนี้จะใช้ฟังก์ชัน bind_cols() เข้ามาช่วย ดังนี้\n\ntest_results <- test_str %>% \n                  select(hwy, cty) %>%\n                    bind_cols(hwy_pred)\n\ntest_results\n\n# A tibble: 62 × 3\n     hwy   cty .pred\n   <int> <int> <dbl>\n 1    25    15  21.0\n 2    17    13  18.3\n 3    17    12  17.0\n 4    26    16  22.3\n 5    24    15  21.0\n 6    14    11  15.7\n 7    30    22  30.3\n 8    29    18  25.0\n 9    26    17  23.6\n10    24    18  25.0\n# … with 52 more rows\n\n\nดังที่กล่าวไว้ใน framework ของ tidymodels ว่าการตรวจสอบหรือประเมินประสิทธิภาพของโมเดลทำนายนั้นสามารถทำได้โดยใช้ package yardstick ทุกฟังก์ชันของ package นี้มีอาร์กิวเมนท์สำคัญได้แก่ชุดข้อมูลที่ต้องมี column อย่างน้อย 2 column คือ column ค่าจริงของตัวแปรตาม และอีก column หนึ่งเป็นค่าทำนายของตัวแปรตามเดียวกัน\n\nRMSE\nฟังก์ชันที่อยู่ภายใต้ package yardstick เป็น metric หรือ เกณฑ์ที่มักใช้สำหรับประเมินประสิทธิภาพการทำนายของโมเดล หน้าที่ของผู้วิเคราะห์คือเลือกใช้ฟังก์ชันดังกล่าวให้เหมาะสมกับปัญหา สำหรับโมเดลทำนายแบบ regression เกณฑ์หนึ่งที่มักใช้เพื่อประเมินประสิทธิภาพของโมเดลคือ รากที่สองของค่าเฉลี่ยความคลาดเคลื่อนกำลังสอง (root mean squared error: RMSE) ซึ่งมีค่าเท่ากับ\n\\[\nRMSE = \\frac{\\sum_{i=1}^n(y_i-\\hat{y}_i)^2}{n}\n\\]\npackage yardstick มีฟังก์ชัน rmse() ซึ่งช่วยคำนวณค่า RMSE ตามสูตรข้างต้น ฟังก์ชันดังกล่าวมีอาร์กิวเมนท์ที่จำต้องระบุอีกสองตัวนอกเหนือจาก matrix ของ model result ได้แก่ truth คือ column ของค่าสังเกตจริง และ estimate คือ column ของค่าทำนายที่อยู่ใน model result ดังตัวอย่างต่อไปนี้\n\ntest_results %>% \n  rmse(truth = hwy, estimate = .pred)\n\n# A tibble: 1 × 3\n  .metric .estimator .estimate\n  <chr>   <chr>          <dbl>\n1 rmse    standard        1.94\n\n\nค่า RMSE = 1.942 แปลว่าการทำนาย hwy ของ linear regression model นี้จะมีความคลาดเคลื่อนไปจากค่าจริงโดยเฉลี่ย 1.942 หน่วย\n\n\nR squared\nค่า R squared (หรืออาจเรียกว่า coefficient of determination) เป็นอีก metric หนึ่งที่สามารถใช้ประเมินประสิทธิภาพในการทำนายของโมเดลได้ ค่า R squared มีค่าเท่ากับกำลังสองของสัมประสิทธิ์สหสัมพันธ์ระหว่างค่าจริงของตัวแปรตามกับค่าทำนาย ซึ่งมีความหมายในเชิงสถิติว่าเป็นสัดส่วนของความผันแปรที่ร่วมกันระหว่างค่าจริงกับค่าทำนายดังกล่าว\nค่า R squared มีคุณสมบัติคือมีค่าอยู่ในช่วง [0 , 1] หากโมเดลสามารถทำนายค่าสังเกตของตัวแปรตามได้อย่างสมบูรณ์ค่า R squared จะมีค่าเท่ากับ 1.00 แต่หากโมเดลไม่สามารถทำนายค่าสังเกตของตัวแปรตามได้เลยค่า R squared จะมีค่าเท่ากับ 0.00 การคำนวณ R squared สามารถทำได้ด้วยฟังก์ชัน rsq() ซึ่งมีการใช้งานในรูปแบบเดียวกับฟังก์ชัน rmse() ดังนี้\n\ntest_results %>% \n  rsq(truth = hwy, estimate = .pred)\n\n# A tibble: 1 × 3\n  .metric .estimator .estimate\n  <chr>   <chr>          <dbl>\n1 rsq     standard       0.887\n\n\nผลลัพธ์ข้างต้นพบว่าค่า R squared ระหว่างค่าจริงกับค่าทำนายของ linear regression model มีค่าเท่ากับ .8871 ซึ่งหมายความว่าค่าจริงและค่าทำนายมีความผันแปรร่วมกันถึง 88.71% ซึ่งอยู่ในระดับสูง\n\n\nR squared plots\nR squared plots เป็นแผนภาพการกระจายระหว่างค่าจริง (แกน Y) กับค่าทำนาย (แกน X) แผนภาพดังกล่าวสามารถใช้คู่กับการอ่านผลจาก R squared ซึ่งช่วยให้ผู้วิเคราะห์ศึกษาได้ว่าการที่โมเดลมีประสิทธิภาพอยู่ในระดับต่ำ น่าจะเกิดจากสาเหตุใดบ้าง เช่น nonlinearity หรืออาจมีปัญหาอื่น ๆ การสร้าง R squared plot สามารถทำได้โดยใช้ package ggplot2 จากรูป R squared plot ด้านล่าง แนวโน้มของจุดบนแผนภาพคือแนวโน้มความสัมพันธ์หรือความสอดคล้องกันระหว่างค่าทำนายกับค่าจริง หากแนวโน้มดังกล่าวมีการกระจายที่ใกล้เคียงกับเส้นตรง y = x (คือเส้นอ้างอิงเมื่อ R squared = 1) นั้นแสดงว่าโมเดลทำนายที่พัฒนาขึ้นมีประสิทธิภาพในการทำนายสูง\n\nlibrary(ggplot2)\ntest_results %>% \n  ggplot(aes(x=.pred, y=hwy))+ #create 2D plane\n  geom_point()+ # create scatter plot\n  geom_abline(intercept=0, slope=1, linetype=3, col=\"steelblue\")+ #create y=x line\n  coord_obs_pred()+ # special function from tune package\n  ggtitle(\"R squared plot\")\n\n\n\n\nเอกสารอ่านเพิ่มเติม\n\nhttps://rawgit.com/pbiecek/DALEX_docs/master/vignettes/DALEX_and_keras.html"
  },
  {
    "objectID": "posts/2023-01-04-thaipdfrmarkdown/index.html#ตดตง-package-thaipdf",
    "href": "posts/2023-01-04-thaipdfrmarkdown/index.html#ตดตง-package-thaipdf",
    "title": "สร้าง pdf document ภาษาไทยบน rmarkdown ด้วย thaipdf package",
    "section": "1. ติดตั้ง package thaipdf",
    "text": "1. ติดตั้ง package thaipdf\nดำเนินการดาวน์โหลดและติตตั้ง thaipdf โดยสามารถติดตั้งได้จากสองแหล่ง ได้แก่ CRAN และ GitHub (development version) โดยพิมพ์คำสั่งต่อไปนี้\n\n## ในกรณีต้องการติดตั้งจาก CRAN\ninstall.packages(\"thaipdf\")\n\n## ในกรณีต้องการติดตั้ง development version จาก GitHub\ndevtools::install_github(\"Lightbridge-KS/thaipdf\")"
  },
  {
    "objectID": "posts/2023-01-04-thaipdfrmarkdown/index.html#ดาวนโหลดและตดตง-xelatex-และ-latex-package",
    "href": "posts/2023-01-04-thaipdfrmarkdown/index.html#ดาวนโหลดและตดตง-xelatex-และ-latex-package",
    "title": "สร้าง pdf document ภาษาไทยบน rmarkdown ด้วย thaipdf package",
    "section": "2. ดาวน์โหลดและติดตั้ง XeLatex และ Latex package",
    "text": "2. ดาวน์โหลดและติดตั้ง XeLatex และ Latex package\npackage ทั้งสองจำเป็นสำหรับการสร้างเอกสาร pdf ภาษาไทยใน R Markdown โดยสามารถติดตั้งผ่าน package tinytext ได้ดังนี้\n\n# CRAN version\ninstall.packages('tinytex')\n\n# install LaTeX PKG required by `thaipdf`\ntinytex::tlmgr_install(c(\n  \"fontspec\", \"ucharclasses\", \"polyglossia\"\n))\n\nthaipdf ใช้ font ภาษาไทย TH Sarabun New เป็นค่าเริ่มต้น ดังนั้นให้ผู้ใช้ติดตั้ง font ดังกล่าวบนเครื่องด้วยหากยังไม่มี"
  },
  {
    "objectID": "posts/2023-01-04-thaipdfrmarkdown/index.html#การสรางเอกสาร",
    "href": "posts/2023-01-04-thaipdfrmarkdown/index.html#การสรางเอกสาร",
    "title": "สร้าง pdf document ภาษาไทยบน rmarkdown ด้วย thaipdf package",
    "section": "3. การสร้างเอกสาร",
    "text": "3. การสร้างเอกสาร\nการสร้างเอกสาร pdf ภาษาไทยด้วย thaipdf ทำได้สองวิธีการ วิธีการแรกคือการสร้างเอกสาร R Markdown และเลือกใช้ template “Thai PDF R Markdown” จาก visual menu โดยคลิกเลือกจาก New File –> R Markdown –> From Template ดังตัวอย่างในรูปด้านล่าง\n\nถ้าดูดี ๆ จะเห็นว่ามี template สำหรับ bookdown ด้วย ดังนั้นผู้ใช้สามารถเขียนหนังสือหรือ thesis ในรูปแบบ pdf ภาษาไทยได้ โดยใช้ feature ต่าง ๆ ของ R Bookdown ได้ด้วย\nเมื่อเลือกและกดปุ่ม OK จะได้เอกสาร R Markdown ที่ได้รับการกำหนด template ให้พร้อมสำหรับการใช้ภาษาไทยดังรูปด้านล่าง template ดังกล่าวยังมีเนื้อหาตัวอย่างที่สอนการใช้ภาษา R Markdown เพื่อสร้างเอกสาร เช่น การกำหนดหัวข้อ การสร้าง hyperlink การสร้างและใช้งาน code chunk การเขียนสมการทางคณิตศาสตร์ เป็นต้น สำหรับผู้ที่คุ้นเคยกับการใช้ R markdown อาจไม่ต้องสนใจเนื้อหาส่วนนี้ก็ได้ ให้ลบและเขียนเอกสารของตนเองได้ตามต้องการ\n\nวิธีการที่สองคือการสร้าง template ด้วยการเขียน syntax วิธีการนี้มีจุดเด่นคือผู้ใช้สามารถกำหนดอาร์กิวเมนท์เพื่อตั้งค่า template ของเอกสาร เช่น การกำหนดรูปแบบอักษร (font) หรือ ระยะห่างระหว่างบรรทัด (line spacing) ได้ตั้งแต่ก่อนเริ่มสร้างเอกสาร thaipdf version ที่รีวิวอยู่นี้เป็น version 0.1.2.9000 จะมีฟังก์ชันที่สามารถใช้สร้างเอกสารได้ 2 ตัวได้แก่\n\nthaipdf_document() สำหรับสร้างเอกสาร pdf ฟังก์ชันนี้เป็น wrapper ของฟังก์ชัน pdf_document() ของ R Markdown\nthaipdf_book() สำหรับสร้างเอกสารแบบ bookdown ซึ่งเป็น wrapper ของฟังก์ชัน pdf_book() ของ package bookdown\n\nwrapper ฟังก์ชันทั้งสองจะช่วยอำนวยความสะดวกในการตั้งค่าเอกสาร pdf ภาษาไทย และจะส่งค่าของอาร์กิวเมนท์ต่าง ๆ ไปยังฟังก์ชันต้นฉบับคือ pdf_document() หรือ pdf_book() ดังกล่าว ดังนั้นผู้ใช้สามารถกำหนดอาร์กิวเมนท์ของฟังก์ชันต้นฉบับใน thaipdf_document() และ thaipdf_book() ได้เลย (ยกเว้น latex_engine และ includes)\nตัวอย่างต่อไปนี้แสดงการเขียนคำสั่งเพื่อสร้าง template R Markdown document สำหรับสร้างเอกสาร pdf ภาษาไทย\n\n# generate thaipdf template\nthaipdf::thaipdf_document(thai_font = \"TH Sarabun New\", line_spacing = 1.5,\n                          toc = TRUE, toc_depth = 3)\n\nฟังก์ชัน thaipdf_document() จะสร้าง template เอกสาร R Markdown เหมือนกับการคลิกเลือก template จากเมนูในข้างต้น จากคำสั่งในตัวอย่างข้างต้นอาร์กิวเมนท์ thai_font ใช้สำหรับกำหนดรูปแบบตัวอักษร ส่วน toc และ toc_depth เป็นอาร์กิวเมนท์ที่กำหนดให้เอกสารมีสารบัญที่มีความลึกของหัวข้อในสารบัญถึง Header3\nเมื่อพิมพ์เนื้อหาตามต้องการแล้วผู้ใช้สามารถ generate เอกสารดังกล่าวให้เป็น pdf file ได้โดยกดที่ปุ่ม Knit หรือใช้คีย์ลัด cmd/ctr + shift + K ซึ่งจะได้เอกสาร pdf ที่มีการจัด template เป็นดังนี้"
  },
  {
    "objectID": "posts/2023-01-04-thaipdfrmarkdown/index.html#การปรบแตงเอกสาร",
    "href": "posts/2023-01-04-thaipdfrmarkdown/index.html#การปรบแตงเอกสาร",
    "title": "สร้าง pdf document ภาษาไทยบน rmarkdown ด้วย thaipdf package",
    "section": "4. การปรับแต่งเอกสาร",
    "text": "4. การปรับแต่งเอกสาร\nเมื่อสร้างเอกสารแล้วเอกสาร R Markdown หรือ Bookdown จะมีส่วนหัวที่เรียกว่า YAML header ใช้กำหนด template ของเอกสารตามอาร์กิวเมนท์ที่ระบุไว้ตอนสร้าง template นอกจากนี้ผู้ใช้ยังสามารถเขียนกำหนดเพิ่มเติมได้ตามความต้องการผ่าน pandoc variable ดังตัวอย่างต่อไปนี้\n\n---\ntitle: \"R Markdown ภาษาไทย\"\nauthor: \"`thaipdf` package\"\noutput: \n  thaipdf::thaipdf_book:\n    thai_font: \"TH Sarabun New\"\n    line_spacing: 1.5\n    toc: true # table of content\n    toc_depth: 3 \n    keep_tex: false # \"true\" to keep intermediate LaTeX\nfontsize: 14pt\nmainfont: \"TH Sarabun New\"\nmonofont: \"Menlo\"\n# Color provided by LaTeX \"xcolor\" package\nlinkcolor: BrickRed \nurlcolor: NavyBlue\n---"
  },
  {
    "objectID": "posts/2023-01-04-thaipdfrmarkdown/index.html#quarto-document",
    "href": "posts/2023-01-04-thaipdfrmarkdown/index.html#quarto-document",
    "title": "สร้าง pdf document ภาษาไทยบน rmarkdown ด้วย thaipdf package",
    "section": "5. Quarto document",
    "text": "5. Quarto document\n\nQuarto เป็น R Markdown ใน generation ใหม่ โดยหลัก ๆ Quarto ถูกวางไว้ให้เป็นระบบ open source สำหรับเผยแพร่เอกสารงานวิจัยทางวิชาการด้วยภาษา Markdown (scientific markdown publishing system) ความสามารถของ Quarto มีดังนี้\n\nสร้าง dynamic content ด้วยภาษา Python, R, Julia และ Observable JS\nรองรับการเขียนโค้ดทั้งในรูปแบบ Markdown (.md), R Markdown (.rmd), Jupyter notebook (.ipynb) นอกจากนี้ quarto ยังมีไฟล์ markdown ของตัวเองเรียกว่า quarto Markdown (.qmd)\nสามารถสร้างเอกสารได้หลากหลายประเภทในทำนองเดียวกับ R Markdown ทั้งเอกสารวิชาการ รายงาน เอกสารนำเสนอผลงาน เว็ปไซต์ บล็อก หนังสือ โดยสามารถเผยแพร่ได้หลายลักษณะทั้ง HTML, PDF, MS Word, ePub เป็นต้น\nจุดเด่นอีกหนึ่งอย่างคือเป็นเอกสารที่สามารถดำเนินงานทางด้านสถิติวิทยาการข้อมูล และทางคณิตศาสตร์ ไปพร้อมกับการเขียนเอกสาร ซึ่งเป็น concept ของ reproducible report\n\nโดยปกติ Quarto สามารถ generate เอกสารภาษาไทยทั้งในรูปแบบ HTML และ MS Word ได้โดยไม่ต้องกำหนดค่าอะไรเพิ่มเติม แต่จะมีปัญหากับเอกสาร pdf ภาษาไทย หัวข้อนี้จึงจะกล่าวถึงการใช้ Quarto เพื่อสร้างเอกสาร pdf ภาษาไทย\n--- coming soon"
  },
  {
    "objectID": "index.html",
    "href": "index.html",
    "title": "Educational Data Science",
    "section": "",
    "text": "Order By\n       Default\n         \n          Date - Oldest\n        \n         \n          Date - Newest\n        \n         \n          Title\n        \n         \n          Author\n        \n     \n  \n    \n      \n      \n    \n\n\n\n\n\n\nDate\n\n\nTitle\n\n\nAuthor\n\n\n\n\n\n\nJan 24, 2023\n\n\nR packages 20 ตัวสำหรับการพัฒนาทัศนภาพข้อมูล\n\n\nสิวะโชติ ศรีสุทธิยากร\n\n\n\n\nJan 12, 2023\n\n\nการวิเคราะห์อำนาจการทดสอบด้วย R\n\n\nสิวะโชติ ศรีสุทธิยากร\n\n\n\n\nJan 6, 2023\n\n\nWhat’s GitHub?\n\n\nสิวะโชติ ศรีสุทธิยากร\n\n\n\n\nJan 6, 2023\n\n\nIntroduction to tidymodels (part I)\n\n\nสิวะโชติ ศรีสุทธิยากร\n\n\n\n\nJan 4, 2023\n\n\nสร้าง pdf document ภาษาไทยบน rmarkdown ด้วย thaipdf package\n\n\nสิวะโชติ ศรีสุทธิยากร\n\n\n\n\nJan 3, 2023\n\n\nWhat’s Machine Learning?\n\n\nสิวะโชติ ศรีสุทธิยากร\n\n\n\n\n\n\nNo matching items"
  },
  {
    "objectID": "about.html",
    "href": "about.html",
    "title": "ผศ.ดร.สิวะโชติ ศรีสุทธิยากร",
    "section": "",
    "text": "อาจารย์ประจำภาควิชาวิจัยและจิตวิทยาการศึกษา\nคณะครุศาสตร์ จุฬาลงกรณ์มหาวิทยาลัย\n\nการศึกษา\n\nค.ด. (วิธีวิทยาการวิจัยการศึกษา) จุฬาลงกรณ์มหาวิทยาลัย, พ.ศ. 2555\nสต.ม. (สถิติ) จุฬาลงกรณ์มหาวิทยาลัย, พ.ศ. 2550\nวท.บ. (คณิตศาสตร์) จุฬาลงกรณ์มหาวิทยาลัย, พ.ศ. 2547\n\n\n\nความเชี่ยวชาญ\nEducational Statistics and Data Science / Bayesian Data Analysis / Machine Learning / Data Visualization / Monte Carlo Simulation / R programing\n\n\nงานวิจัย\n\nPanidvadtana, P., Sujiva, S., & Srisuttiyakorn, S. (2021). A Comparison of the Accuracy of Multidimensional IRT equating methods for Mixed-Format Tests, Kasetsart Journal of Social Sciences, 42, 215-220. (Scopus)\nกนิษฐ์ ศรีเคลือบ, ณัฐพล แจ้งอักษร, สิวะโชติ ศรีสุทธิยากร, วาทินี อมรไพศาลเลิศ, ดารุณี ทิพยกุลไพโรจน์, สุขุมาลย์ หนกหลัง และอารี อิ่มสมบัติ. (2565). รายงานผลการจัดสรรความช่วยเหลือเพื่อลดปัญหาที่เป็น อุปสรรคต่อการเรียนรู้ของนักเรียนโรงเรียนนําร่องจังหวัดเชียงราย. กรุงเทพฯ: กองทุนเพื่อความเสมอภาค ทางการศึกษา (กสศ.)\nธีรุตม์ สุขสกุลวัฒน์, ณัฏฐภรณ์ หลาวทอง และสิวะโชติ ศรีสุทธิยากร. (2564). การเดากับการพัฒนาโมเดล ทฤษฎีการตอบสนองข้อสอบทางเลือกที่คํานึงถึงการเดา. วารสารการวัดผลการศึกษา มหาวิทยาลัย มหาสารคาม, 27(1), 3-17. (TCI1)"
  },
  {
    "objectID": "posts/2023-01-12-poweranalysisusingR/index.html",
    "href": "posts/2023-01-12-poweranalysisusingR/index.html",
    "title": "การวิเคราะห์อำนาจการทดสอบด้วย R",
    "section": "",
    "text": "บทนำ\nบทความนี้จะกล่าวถึงมโนทัศน์ของการวิเคราะห์อำนาจการทดสอบ (power analysis) การวิเคราะห์อำนาจการทดสอบเป็นเทคนิคทางสถิติที่นำมาประยุกต์เพื่อวิเคราะห์ผลของขนาดตัวอย่างในแต่ละระดับที่มีต่ออำนาจการทดสอบของสถิติทดสอบต่าง ๆ ที่ใช้ในการวิจัย ภายใต้ระดับนัยสำคัญทางสถิติที่กำหนด การเลือกใช้ขนาดตัวอย่างที่มีแนวโน้มจะให้อำนาจการทดสอบอยู่ในระดับสูง จะช่วยให้นักวิจัยหลีกเลี่ยงหรือลดความเสี่ยงที่จะเกิด false negatives หรือความคลาดเคลื่อนประเภทที่สอง (type II error) ปัจจุบันมีการพัฒนาโปรแกรมและ web application จำนวนมากที่สามารถนำมาใช้ในการวิเคราะห์อำนาจการทดสอบได้ ซึ่งมีทั้งโปรแกรมเปิดให้ใช้งานได้ฟรีไม่เสียใช้จ่าย เช่น G*Power, R และ Jamovi และโปรแกรมที่ต้องมีค่าใช้จ่าย เช่น nQuery, PAPP, SamplePower, SAS, SPSS\nที่ผ่านมา G*Power เป็นโปรแกรมที่ได้รับความนิยมอย่างสูงในวงการวิชาการทั้งไทยและต่างประเทศ เนื่องด้วยเป็นโปรแกรมที่เป็นมิตรกับผู้ใช้ ทำให้สามารถเข้าถึงผู้ใช้งานได้เป็นวงกว้าง นอกจากนี้โมดูลภายในโปรแกรมยังมีความยืดหยุ่นและสามารถใช้วิเคราะห์อำนาจการทดสอบของสถิติทดสอบที่หลากหลาย ตั้งแต่ t-test, ANOVA, multiple regression ไปจนถึง multivariate model หลายตัว\nอย่างไรก็ตามถึงแม้ G*Power จะเป็นโปรแกรมให้ใช้ได้ฟรีแต่ก็ไม่ใช่ open source ทำให้การพัฒนาปรับปรุงโปรแกรมจะขึ้นอยู่กับทีมผู้พัฒนาเท่านั้น (Axel Buchner, Edgar Erdfelder, Franz Faul และ Albert-Georg Lang) ทำให้ feature การทำงานของโปรแกรมบางส่วนยังมีข้อจำกัด หรือบาง feature ไม่สามารถทำได้บน G*Power เช่น โดยส่วนใหญ่ G*Power ถูกออกแบบมาให้ใช้กับ general linear model สำหรับโมเดลที่อยู่นอกเหนือ framework นี้อาจมีข้อจำกัดหรือไม่สามารถใช้ G*Power ในการวิเคราะห์อำนาจการทดสอบได้ เช่น structural equation model, multilevel model นอกจากนี้อัลกอริทึมการคำนวณอำนาจการทดสอบใน G*Power เป็นการคำนวณโดยใช้วิธีทางการคณิตศาสตร์เป็นหลัก กล่าวคือ เป็นการคำนวณอำนาจการทดสอบจากการแจกแจงความน่าจะเป็นของตัวอย่างสุ่มของตัวสถิติภายใต้สถานการณ์ที่สมมุติฐานทางเลือก (alternative hypothesis) เป็นจริง ทั้งนี้การแจกแจงของตัวสถิติดังกล่าวอาจพิสูจน์ได้ยากหรือหาไม่ได้ในโมเดลการวิเคราะห์ที่มีความซับซ้อน เช่น multilevel model\nบทความนี้จะกล่าวถึงการใช้ R สำหรับการวิเคราะห์อำนาจการทดสอบ ปัจจุบัน R เป็นโปรแกรม open source ที่ถูกพัฒนาอย่างต่อเนื่องสำหรับทำงานทางด้านสถิติและวิทยาการข้อมูล โดยได้รับการยอมรับและถูกใช้อย่างแพร่หลายจากผู้ใช้ทั้งที่เป็นนักวิจัย และนักวิชาการในทุกระดับ\n\n\nความรู้พื้นฐานเกี่ยวกับการวิเคราะห์อำนาจการทดสอบ (Power of the Test)\nหัวข้อนี้จะกล่าวถึงความหมายของอำนาจการทดสอบซึ่งเป็นส่วนประกอบสำคัญในการวิเคราะห์อำนาจการทดสอบ ในทางสถิติคณิตศาสตร์อำนาจการทดสอบของสถิติทดสอบใด ๆ (เขียนแทนด้วย \\(T\\)) สามารถคำนวณได้ดังนี้\n\\[\nPower = P(|T|>critical \\; value| H_0 \\; is \\; false)\n\\]\nสมการข้างต้นแสดงให้เห็นว่า อำนาจการทดสอบของสถิติทดสอบใด ๆ คือความน่าจะเป็นที่ผู้วิเคราะห์จะพบนัยสำคัญที่ถูกต้องจากสถิติทดสอบดังกล่าว ในเชิงเทคนิคลึกลงไปจะพบว่ามีหลายปัจจัยที่มีความสัมพันธ์กับค่าของสถิติทดสอบ \\(T\\) ได้แก่ ประเภทของสถิติทดสอบ (เช่น t-test, F-test, $\\chi^2$ test หรือ exact test) ทิศทางการทดสอบ (one-tailed, two-tailed) ระดับนัยสำคัญ (significance level: \\(\\alpha\\)) ขนาดอิทธิพล (effect size) และขนาดตัวอย่าง (sample size)\n\n\n\n\n\nนักสถิติใช้ประโยชน์จากความสัมพันธ์ที่พบระหว่างปัจจัยข้างต้นเพื่อวิเคราะห์อำนาจการทดสอบซึ่งโดยมากจะถูกนำมาใช้ในการกำหนดขนาดตัวอย่างสำหรับการวิจัย แนวคิดหลัก ๆ ของวิธีการนี้คือการวิเคราะห์การเปลี่ยนแปลงของค่าอำนาจการทดสอบของสถิติทดสอบที่ใช้ในโมเดลการวิเคราะห์เมื่อขนาดตัวอย่างมีการเปลี่ยนแปลงไป สารสนเทศที่ได้จากการวิเคราะห์จะช่วยให้ผู้วิจัยทราบว่าภายใต้เงื่อนไขของการวิจัย ควรเลือกใช้ขนาดตัวอย่างขั้นต่ำประมาณกี่หน่วยจึงจะรับประกันให้โอกาสของการพบนัยสำคัญที่ถูกต้องของการทดสอบมีอยู่ในระดับสูง\n\n\nความรู้พื้นฐานเกี่ยวกับการใช้ R สำหรับการวิเคราะห์อำนาจการทดสอบ\nก่อนใช้ R ผู้ใช้จำเป็นต้องติดตั้ง R และ RStudio ลงบนเครื่องคอมพิวเตอร์ก่อน โดยสามารถดาวน์โหลดโปรแกรม R ได้ที่นี่ ส่วน RStudio สามารถดาวน์โหลดได้ที่นี่\nจุดเด่นของ R คือผู้ใช้สามารถดาวน์โหลด package เสริมมาใช้ในการดำเนินงานต่าง ๆ ได้ โดยปัจจุบันมี package ที่สามารถดาวน์โหลดมาใช้งานได้มากกว่า 10,000 ตัว ซึ่งครอบคลุมการดำเนินงานทางด้านสถิติและวิทยาการข้อมูลเกือบทั้งหมด (สิวะโชติ ศรีสุทธิยากร, 2564) สำหรับการวิเคราะห์อำนาจการทดสอบ มีผู้ที่พัฒนา package ขึ้นมาหลายตัว โดยแต่ละ package มีข้อเด่นและข้อจำกัดที่แตกต่างกันไป ผู้วิเคราะห์จึงควรพิจารณาก่อนว่า package ที่กำลังจะเลือกมาใช้นั้นมีความสามารถครอบคลุมการทำงานของตนเองหรือไม่\nใน R มี package ที่นักวิจัยและนักสถิตินิยมใช้เพื่อวิเคราะห์อำนาจการทดสอบหลายตัว ได้แก่\n\npackage pwr โดย package มีจุดเด่นคือใช้งานง่าย มีความยืดหยุ่นในการใช้งานเนื่องจากสามารถกำหนด option ต่าง ๆ ได้พอสมควร ทำให้รอบรับการทำงานที่หลากหลาย อย่างไรก็ตามฟังก์ชันใน package อาจจะยังไม่ครอบคลุมการวิเคราะห์อำนาจการทดสอบของสถิติทดสอบได้เท่ากับใน G*Power\npackage powerAnalysis มีความแตกต่างจาก package pwr คือมีฟังก์ชันเฉพาะสำหรับการวิเคราะห์อำนาจการทดสอบในการวิเคราะห์ที่หลากหลายและมีความซับซ้อนได้มากกว่า เช่น repeated measures, mixed-design ANOVA หรือ multivariate ANOVA เป็นต้น\npackage “simmer” มีจุดเด่นมากเพราะเป็น package สำหรับการวิเคราะห์อำนาจการทดสอบด้วยเทคนิค Monte Carlo Simualtion วิธีการนี้มีความแตกต่างไปจากการวิเคราะห์อำนาจการทดสอบแบบดั้งเดิมที่จะอิงกับบทพิสูจน์และทฤษฎีการแจกแจงความน่าจะเป็นของตัวแปรอย่างสุ่มเพื่อหาอำนาจการทดสอบ"
  }
]