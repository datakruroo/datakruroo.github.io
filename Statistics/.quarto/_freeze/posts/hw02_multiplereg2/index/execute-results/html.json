{
  "hash": "88eb6c6d6e9317c6b8d947bd8a55b596",
  "result": {
    "markdown": "---\ntitle: \"เฉลยการบ้าน Multiple Regression 2\"\nauthor: \"สิวะโชติ ศรีสุทธิยากร\"\ndate: \"2023-05-02\"\ncategories: [homework]\n---\n\n\n![](E2395D72-5F9F-41C8-BFB3-1D7BE8E1C130.JPG){fig-align=\"center\"}\n\nเนื้อหาส่วนนี้เป็นเฉลยการบ้านเรื่อง multiple regression II รายละเอียดมีดังนี้\n\n# 1. ภาพรวมของการทำกิจกรรม\n\nupdate วันที่ 2 พฤษภาคม 2566 เวลา 10:50 น. มีนิสิตเข้ามาทำการบ้านรวม 81 คน รูป 1 แสดงแนวโน้มการทำการบ้านของนิสิต\n\n\n::: {.cell}\n::: {.cell-output-display}\n![](index_files/figure-html/unnamed-chunk-1-1.png){width=672}\n:::\n:::\n\n\n**รูป 1** แนวโน้มการทำการบ้านของนิสิตในระหว่างวันที่ 27 เมษายน - 2 พฤษภาคม 2566\n\n# 2. เฉลยการบ้าน\n\nนักวิจัยเก็บรวบรวมข้อมูลของโรงเรียน โดยสุ่มตัวอย่างโรงเรียนจากประชากรของโรงเรียนในเขตพื้นที่แห่งหนึ่ง ได้ข้อมูลดังนี้\n\n[https://drive.google.com/file/d/1NmKbcMYfEoA91_dYhiD7YCVEl3CHzL3a/view?usp=sharing ](https://drive.google.com/file/d/1NmKbcMYfEoA91_dYhiD7YCVEl3CHzL3a/view?usp=sharing )\n\n**คำอธิบายข้อมูล**\n\n1\\. mean_ach = ค่าเฉลี่ยคะแนนผลสัมฤทธิ์ทางการเรียนวิชาคณิตศาสตร์ของนักเรียนในโรงเรียน (ตัวแปรตาม)\n\n2\\. size = จำนวนนักเรียนภายในโรงเรียน (คน)\n\n3\\. sector = สังกัดของโรงเรียน\n\n4\\. pracad = สัดส่วนของนักเรียนที่เรียนสายวิทยาศาสตร์ในโรงเรียน\n\n5\\. disclim = บรรยากาศความเคร่งครัดระเบียบวินัยของโรงเรียน\n\n6\\. himnty = จำนวนคนต่างด้าว/ชนกลุ่มน้อยในโรงเรียน\n\n7\\. meanses = ค่าเฉลี่ยคะแนนเศรษฐานะของนักเรียนในโรงเรียน\n\nจงวิเคราะห์ข้อมูลที่กำหนดให้ แล้วตอบคำถามต่อไปนี้\n\n![](Screenshot%202566-05-02%20at%2010.57.03.png)\n\n## 2.1 ชุดข้อมูลข้างต้นมีตัวแปรอิสระที่เป็น **ตัวแปรเชิงปริมาณ** จำนวนกี่ตัวแปร\n\nมีจำนวน 4 ตัวแปร ได้แก่ size, pracad, disclim และ meanses (ไม่นับ mean_ach เพราะเป็นตัวแปรตาม)\n\n## 2.2 ชุดข้อมูลข้างต้นมีตัวแปรอิสระที่เป็น**ตัวแปรจัดประเภท** จำนวนกี่ตัวแปร\n\nมีจำนวน 2 ตัวแปร ได้แก่ sector และ himnty\n\n## 2.3 เมื่อดำเนินการวิเคราะห์การถดถอย สมการถดถอยที่นิสิตประมาณได้มีปัญหาการละเมิดข้อตกลงเบื้องต้นข้อใดบ้าง (ตอบได้มากกว่า 1 ข้อ)\n\n![](Screenshot%202566-05-02%20at%2011.01.58.png){fig-align=\"center\" width=\"379\"}\n\nดำเนินการวิเคราะห์การถดถอย ดังนี้\n\n-   คลิกเลือก module \"Regression\" จากนั้นเลือก \"Linear Regression\"\n\n-   ในหน้าต่าง Linear Regression นำตัวแปรตามเข้าไปในช่อง Dependent Variable นำตัวแปรอิสระเชิงปริมาณเข้าไปในช่อง Covariates และนำตัวแปรอิสระแบบจัดประเภทเข้าไปในช่อง Factors ดังรูปด้านบน\n\n\n```{=html}\n<!-- -->\n```\n\n-   บนแถบเมนู \"Assumption Checks\" คลิกเลือก Collinearity statistics, Normality test, Q-Q plot of residuals และ Residual plots จะได้ผลการตรวจสอบข้อตกลงเบื้องต้นที่จำเป็นของการวิเคราะห์การถดถอยเชิงพหุดังนี้\n\n![](Screenshot%202566-05-02%20at%2011.07.35.png)\n\nจากผลการวิเคราะห์ข้างต้น เมื่อพิจารณา residual plots, heteroscedasticity tests, normality tests, Q-Q plot และ collinearity statistics ไม่พบว่ามีการละเมิดข้อตกลงเบื้องต้นตามตัวเลือก ได้แก่ linearity, homoscedasticity, normality และ no multicollinearity ดังนั้นสรุปว่า สมการถดถอยที่ประมาณได้ไม่มีปัญหาการละเมิดข้อตกลงเบื้องต้น\n\n## 2.4 upload รูปตาราง Model Fit Measures ที่มีผลการทดสอบ F-test \n\nในกรณีต้องการผลการวิเคราะห์ Overall F-test เพิ่มเติม ผู้วิเคราะห์จะต้องคลิกเลือกที่เมนู \"Model Fit\" จากนั้นเลือก F-test เมื่อดำเนินการแล้วจะได้ผลการวิเคราะห์ะเพิ่มเติมในตาราง Model Fit Measures ดังรูป\n\n![](Screenshot%202566-05-02%20at%2011.11.16.png)\n\n## 2.5 ผลการทดสอบ F-test ที่ได้เป็นอย่างไร\n\nสมมุติฐานการทดสอบของ Overall F-test มีดังนี้\n\n$H_0: \\beta_{size} = \\beta_{pracad} =\\beta_{disclim} = \\beta_{meanses} = \\beta_{sector} = \\beta_{himnty} = 0$\n\n$H_1: not \\ H_0$ (มีตัวแปรอิสระอย่างน้อย 1 ตัวที่มีอิทธิพลต่อผลสัมฤทธิ์ทางการเรียนของนักเรียน)\n\nจากตาราง Model Fit Measures ในข้างต้นพบว่า ค่า p-value ของสถิติทดสอบ F มีค่า \\<.0001 (ปฏิเสธ H0) จึงสรุปว่า มีตัวแปรอิสระอย่างน้อย 1 ตัวที่มีอิทธิพลต่อผลสัมฤทธิ์ทางการเรียนของนักเรียนอย่างมีนัยสำคัญทางสถิติที่ระดับ .05\n\n## 2.6 นิสิตคิดว่าสมการถดถอยที่ประมาณได้มีความเหมาะสมและมีประสิทธิภาพเพียงพอที่จะใช้อธิบายความสัมพันธ์ระหว่างตัวแปรตามกับตัวแปรอิสระที่กำหนดแล้วหรือไม่ เพราะเหตุใด\n\nเหมาะสม ด้วยเหตุผล 2 ประการ ประการแรก คือไม่พบหลักฐานว่ามีการละเมิดข้อตกลงเบื้องต้นของการวิเคราะห์การถดถอย และประการที่สอง ค่าสัมประสิทธิ์การตัดสินใจของสมการถดถอยที่ประมาณได้มีค่าเท่ากับ 0.710 แสดงว่าสมการสามารถอธิบายความผันแปรใน mean_ach ได้คิดเป็นร้อยละ 71.0 ซึ่งอยู่ในระดับที่สูง\n\n## 2.7 สมมุติว่าสมการถดถอยที่ประมาณได้มีความเหมาะสมแล้ว ตัวแปรอิสระใดที่มีอิทธิพลทางบวกและทางลบต่อคะแนนผลสัมฤทธิ์ทางการเรียนของนักเรียนมากที่สุด\n\nการตอบคำถามข้อนี้ให้พิจารณาจากเครื่องหมายและค่าของสัมประสิทธิ์การถดถอยมาตรฐาน โดยผู้วิเคราะห์จะต้องเรียกผลการวิเคราะห์เพิ่มเติมได้แก่ ค่าสัมประสิทธิการถดถอยมาตรฐาน (standardized regression coefficients) โดยให้เลือกเมนู \"Model Coefficients\" แล้วคลิกเลือกที่ \"Standardized estimate\" ผลการวิเคราะห์ที่ได้เพิ่มเติมมีดังนี้\n\n![](Screenshot%202566-05-02%20at%2011.27.25.png){fig-align=\"center\" width=\"541\"}\n\nจากผลการวิเคราะห์ข้างต้นจะเห็นว่าตัวแปรอิสระที่มีสัมประสิทธิ์การถดถอยมาตรฐานเป็นบวกและมีค่ามากที่สุดคือ meanses โดยมีค่าเท่ากับ 0.487 ส่วนตัวแปรอิสระที่มีสัมประสิทธิ์การถดถอยมาตรฐานเป็นลบและมีค่ามากที่สุดคือ himnty โดยมีค่าเท่ากับ -0.388 ดังนั้นสรุปได้ว่า ตัวแปรอิสระใดที่มีอิทธิพลทางบวกและทางลบต่อคะแนนผลสัมฤทธิ์ทางการเรียนของนักเรียนมากที่สุดคือ meanses และ himnty ตามลำดับ\n\n## 2.8 จงแปลผลความชันของตัวแปรอิสระที่มีผลทางบวกมากที่สุด\n\nพิจารณาสัมประสิทธิ์การถดถอยแบบคะแนนดิบของตัวแปร meanses พบว่ามีค่าเท่ากับ 3.668 แปลความหมายได้ว่า ถ้าโรงเรียนที่มีคะแนนเฉลี่ยเศรษฐานะของนักเรียนเพิ่มขึ้น 1 คะแนน ค่าเฉลี่ยผลสัมฤทธิ์ทางการเรียนของนักเรียนในโรงเรียนมีแนวโน้มที่จะเพิ่มขึ้น 3.668 คะแนน\n\n## 2.9 จงแปลผลความชันของตัวแปรอิสระที่มีผลทางลบมากที่สุด\n\nพิจารณาสัมประสิทธิ์การถดถอยแบบคะแนนดิบของตัวแปร himnty พบว่ามีค่าเท่ากับ -1.210 โดยตัวแปร himnty เป็นตัวแปรแบบจัดประเภท ดังนั้นสามารถแปลความหมายได้ว่า ผลสัมฤทธิ์ทางการเรียนโดยเฉลี่ยของนักเรียนในโรงเรียนที่มีจำนวนนักเรียนต่างด้าวมากกว่าร้อยละ 40 มีค่าต่ำกว่าโรงเรียนที่มีจำนวนนักเรียนต่างด้าวไม่เกินร้อยละ 40 เท่ากับ 1.21 คะแนน\n\n## 2.10 นิสิตคิดว่าโรงเรียนที่มีลักษณะแบบใดที่นักเรียนมีแนวโน้มจะมีคะแนนผลสัมฤทธิ์ทางการเรียนอยู่ในระดับสูงมากที่สุด เพราะเหตุใด\n\nเมื่อพิจารณาจากเครื่องหมายและค่าของสัมประสิทธิ์การถดถอยมาตรฐาน พบว่า โรงเรียนที่มีลักษณะคือ (1) นักเรียนในโรงเรียนมีแนวโน้มที่ฐานะทางบ้านดี (2) มีนักเรียนต่างด้าวเป็นจำนวนน้อย (3) มีนักเรียนที่เลือกเรียนในสายวิทยาศาสตร์ในสัดส่วนที่มาก (4) เป็นโรงเรียนขนาดใหญ่ (5) อยู่ภายใต้สังกัด B และ (6) มีการเคร่งครัดในระเบียบวิจัยที่ไม่มาก เป็นโรงเรียนที่มีแนวโน้มจะมีคะแนนผลสัมฤทธิ์ทางการเรียนยอู่ในระดับสูงมากที่สุด ทั้งนี้เป็นเพราะภายใต้เงื่อนไขดังกล่าวจะทำให้แนวโน้มคะแนนผลสัมฤทธิ์ทางการเรียนในสมการถดถอยที่ประมาณได้จากข้อมูลชุดนี้มีค่าสูงสุด\n",
    "supporting": [
      "index_files"
    ],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}