{
  "hash": "2fd83b0f91c2b183a59a1801dca752b0",
  "result": {
    "engine": "knitr",
    "markdown": "# คำนำ {.unnumbered}\n\nหนังสือเล่มนี้ปรับปรุงจากหนังสือสถิติและวิทยาการข้อมูลทางการศึกษา : R สำหรับการจัดระเบียบและจัดกระทำข้อมูล เนื้อหาหลักเป็นการปูพื้นฐานให้กับผู้ที่สนใจให้มีความรู้และทักษะที่จำเป็นสำหรับการทำงานด้านวิทยาการข้อมูล และการวิจัยทางการศึกษา โดยมีการปรับปรุงเนื้อหาและชุดคำสั่งในหนังสือเล่มเดิมให้มีความทันสมัย และเพิ่มเนื้อหาในส่วนของสถิติวิเคราะห์และการเรียนรู้ของเครื่องที่เกี่ยวข้องทำให้หนังสือมีความสมบูรณ์มากยิ่งขึ้น \n\nเนื้อหาในหนังสือจำแนกออกเป็น 5 ส่วน ดังนี้\n\n- **ส่วนแรก** แนะนำภาษา R โดยเริ่มตั้งแต่การติดตั้งโปรแกรม แนะนำ IDE ที่เหมาะสำหรับการใช้ภาษา R และความรู้พื้นฐานที่จำเป็นสำหรับการใช้ภาษา R สำหรับงานด้านสถิติและวิทยาการข้อมูลทางการศึกษา เนื้อหาส่วนนี้เหมาะสำหรับผู้ที่ไม่เคยใช้ภาษา R มาก่อน เนื้อหาส่วนนี้จะอยู่ในบทที่ 1 และ 2 ของหนังสือ ผู้ที่มีความรู้พื้นฐานหรอประสบการณ์กับภาษา R มาแล้วสามารถข้ามเนื้อหาในส่วนนี้ได้\n\n- **ส่วนที่สอง** การเตรียมข้อมูล เกี่ยวข้องกับการแนะนำแหล่งข้อมูลที่ผู้อ่านสามารถเข้าไปศึกษาและดาวน์โหลดมาฝึกปฏิบัติ ประเภทของชุดข้อมูล การนำข้อมูลเข้าสู่ R การสำรวจข้อมูลเบื้องต้น การจัดระเบียบข้อมูลและจัดกระทำข้อมูล เพื่อให้ได้ตารางข้อมูลรวมทั้งข้อมูลที่พร้อมและสอดคล้องกับความต้องการของการวิเคราะห์ เนื้อหาในส่วนนี้อยู่ในบทที่ 3 และ 4 ของหนังสือ\n\n- **ส่วนที่สาม** การสร้างทัศนภาพข้อมูล (data visualization) และการวิเคราะห์ข้อมูลเชิงสำรวจ (exploratory data analysis: EDA) เนื้อหาส่วนนี้จะกล่าวถึงหลักการเลือกใช้ ออกแบบและสร้างทัศนภาพข้อมูลด้วยภาษา R โดยใช้ `{ggplot2}` ที่เป็น library หลักตัวหนึ่งที่มี่ประสิทธิภาพสูงสำหรับสร้างทัศนภาพข้อมูล เนื้อหาเน้นการสร้างและการใช้ทัศนภาพข้อมูลที่เหมาะสำหรับการวิเคราะห์ข้อมูลเชิงสำรวจ ร่วมกับการใช้สถิติพื้นฐานเพื่อทำความเข้าใจสภาพของตัวแปร เปรียบเทียบความแตกต่างของข้อมูล การสำรวจความสัมพันธ์ระหว่างตัวแปร การวิเคราะห์เพื่อจัดกลุ่ม (clustering) การลดทอนมิติของข้อมูล (dimension reduction)  นอกจากนี้จะกล่าวถึงวิธีการที่สามารถใช้เพื่อตรวจสอบความผิดปกติในข้อมูลที่จะเป็นปัญหาหรือเป็นปัจจัยที่ลดประสิทธิภาพหรือความถูกต้องในการวิเคราะห์ข้อมูล ได้แก่ ปัญหาค่าผิดปกติ และข้อมูลสูญหาย เนื้อหาในส่วนนี้จะอยู่ในบทที่ 5 - 7 และการวิเคราะห์ที่เกี่ยวข้องในส่วนนี้อาจเรียกว่าอยู่ในกลุ่ม การวิเคราะห์ข้อมูลเชิงบรรยาย (descriptive analytics)\n\n\n- **ส่วนที่สี่** การวิเคราะห์เชิงวินิจฉัย (diagnostic analytics) การวิเคราะห์ส่วนนี้มีวัตถุประสงค์เพื่อหาคำอธิบายสภาพที่พบในข้อมูลที่เป็นประเด็นที่ผู้วิเคราะห์หรือผู้วิจัยให้ความสนใจ เป็นกลุ่มของเทคนิคทางสถิติและวิทยาการข้อมูลที่สามารถนำไปใช้เพื่อสร้างสารสนเทศเชิงลึกและนำไปใช้ประโยชน์ทั้งในเชิงวิชาการ และเชิงปฏิบัติ เช่น การวิเคราะห์เพื่อเปรียบเทียบค่าเฉลี่ย การวิเคราะห์สหสัมพันธ์ การวิเคราะห์การถดถอย และการวิเคราะห์ต้นไม้ตัดสินใจ \n\n- **ส่วนที่ห้า** การวิเคราะห์เชิงทำนาย (predictive analytics) จะกล่าวถึงการสร้างโมเดลทำนายจากอัลกอริทึมการเรียนรู้ของเครื่องในกลุ่ม supervised learning ที่สามารถใช้เพื่อสร้างโมเดลทำนายที่สามารถสร้างสารสนเทศเชิงลึกที่เป็นประโยชน์โดยเฉพาะการวางแผน และการตัดสินใจในการดำเนินงานโดยเฉพาะด้านการศึกษา เนื้อหาในส่วนนี้จะกล่าวถึงมโนทัศน์เบื่้องต้นในการสร้างโมเดลทำนาย และการสร้างโมเดลทำนายด้วย `{tidymodels}` ที่ประกอบด้วย การเตรียมข้อมูลสำหรับการสร้าง การปรับแต่ง และการตรวจสอบประสิทธิภาพของโมเดลทำนาย \n\n## ความรู้เบื้องต้นที่จำเป็นสำหรับผู้อ่าน\n\nผู้อ่านไม่จำเป็นต้องมีความรู้พื้นฐานเกี่ยวกับโปรแกรม R มาก่อน แต่ควรมีพื้นฐานความรู้\nเกี่ยวกับสถิติพื้นฐานหรือเคยเรียนรายวิชาสถิติพื้นฐานในระดับปริญญาบัณฑิตมาอย่างน้อย 1\nรายวิชา นอกจากนี้การมีพื้นฐานทางคณิตศาสตร์ในระดับมัธยมศึกษาตอนปลายจะช่วยให้สามารถ\nทำความเข้าใจเนื้อหาบางส่วนของหนังสือเล่มนี้ได้ดีมากยิ่งขึ้น\n\n\n## ตัวอย่างคำสั่งและชุดข้อมูลที่ใช้เป็นตัวอย่างในหนังสือ\n\nภายในหนังสือมีการแสดงตัวอย่างคำสั่งที่ใช้สำหรับดำเนินการต่าง ๆ ในโปรแกรม R โดย\nตัวอย่างคำสั่งที่ใช้ในหนังสือเล่มอีกอาจจำแนกเป็น 2 ประเภท ได้แก่ คำสั่งที่ไม่มีการแสดงผล และ คำสั่งที่มีการแสดงผล คำสั่งที่ไม่ได้มีการแสดงผลลัพธ์จะแสดงในลักษณะดังตัวอย่างต่อไปนี้\n\n\n\n\n\n\n::: {.cell}\n\n```{.r .cell-code}\ngender<-c(\"Male\",\"Female\",\"Male\",\"Male\",\"Female\",\"Male\",\"Male\",\"Female\")\nage<-c(10,10,11,2,9,4,10,14)\nweight<-c(59,35,75,20,63,23,47,59)\nheight<-c(142,135,150,95,141,108,142,155)\ndata<-data.frame(gender, age, weight, height)\n```\n:::\n\n\n\n\n\n\nส่วนคำสั่งที่มีการนำเสนอผลลัพธ์ที่ได้จากการประมวลผล จะมีการแสดงผลลัพธ์ต่อจากการเรียก\nคำสั่งดังกล่าว โดยที่ส่วนที่เป็นผลลัพธ์จะขึ้นต่อท้ายจากคำสั่ง เช่น การเรียกดูชุดข้อมูล `data` จากคำสั่งด้านบน\n\n\n\n\n\n\n::: {.cell}\n\n```{.r .cell-code}\ndata \n```\n\n::: {.cell-output .cell-output-stdout}\n\n```\n  gender age weight height\n1   Male  10     59    142\n2 Female  10     35    135\n3   Male  11     75    150\n4   Male   2     20     95\n5 Female   9     63    141\n6   Male   4     23    108\n7   Male  10     47    142\n8 Female  14     59    155\n```\n\n\n:::\n:::\n\n\n\n\n\n\nหรือการหาผลลัพธ์จากการคำนวณทางคณิตศาสตร์ เช่น\n\n\n\n\n\n\n::: {.cell}\n\n```{.r .cell-code}\nlog(x=10, base=exp(1))\n```\n\n::: {.cell-output .cell-output-stdout}\n\n```\n[1] 2.302585\n```\n\n\n:::\n\n```{.r .cell-code}\n2^5\n```\n\n::: {.cell-output .cell-output-stdout}\n\n```\n[1] 32\n```\n\n\n:::\n:::\n\n\n\n\n\n\nไฟล์ข้อมูลทั้งหมดที่ใช้เป็นตัวอย่างในหนังสือสามารถดาวน์โหลดได้จาก ...\n\n",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}